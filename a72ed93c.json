{
  "newspaper_id": "virakesarilk",
  "url": "https://www.virakesari.lk/article/152923",
  "time_ut": 1681630560.0,
  "original_lang": "ta",
  "original_title": "\u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1\u0b9a\u0bcd\u0b9a\u0b9f\u0bcd\u0b9f\u0bae\u0bc2\u0bb2\u0bae\u0bcd",
  "original_body_lines": [
    "1979 \u0b86\u0bae\u0bcd \u0b86\u0ba3\u0bcd\u0b9f\u0bbf\u0ba9\u0bcd 48 \u0b86\u0bae\u0bcd \u0b87\u0bb2\u0b95\u0bcd\u0b95 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc1\u0baa\u0bcd\u0baa\u0bc1 (\u0ba4\u0bb1\u0bcd\u0b95\u0bbe\u0bb2\u0bbf\u0b95 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd) \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0ba8\u0bc0\u0b95\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd\u0ba4\u0bc8\u0ba4\u0bcd \u0ba4\u0b9f\u0bc1\u0baa\u0bcd\u0baa\u0ba4\u0bb1\u0bcd\u0b95\u0bbe\u0ba9 \u0baa\u0bc1\u0ba4\u0bbf\u0baf \u0b9a\u0b9f\u0bcd\u0b9f\u0b95\u0bcd \u0b95\u0b9f\u0bcd\u0b9f\u0bae\u0bc8\u0baa\u0bcd\u0baa\u0bc8\u0b95\u0bcd \u0b95\u0bca\u0ba3\u0bcd\u0b9f\u0bc1 \u0b85\u0ba4\u0ba9\u0bc8 \u0baa\u0bbf\u0bb0\u0ba4\u0bbf\u0baf\u0bbf\u0b9f\u0bc1\u0bb5\u0ba4\u0bb1\u0bcd\u0b95\u0bc1\u0bae\u0bbe\u0b95 \"\u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1 \u0b9a\u0b9f\u0bcd\u0b9f\u0bae\u0bc2\u0bb2\u0bae\u0bcd\u201d22 \u0bae\u0bbe\u0bb0\u0bcd\u0b9a\u0bcd 2023 \u0b85\u0ba9\u0bcd\u0bb1\u0bc1 \u0bb5\u0bb0\u0bcd\u0ba4\u0bcd\u0ba4\u0bae\u0bbe\u0ba9\u0bbf\u0baf\u0bbf\u0bb2\u0bcd \u0bb5\u0bc6\u0bb3\u0bbf\u0baf\u0bbf\u0b9f\u0baa\u0bcd\u0baa\u0b9f\u0bcd\u0b9f\u0ba4\u0bc1. \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd \u0b9a\u0bc1\u0bb0\u0bc1\u0b95\u0bcd\u0b95\u0bae\u0bbe\u0ba9 \u0bb5\u0bbf\u0bb3\u0b95\u0bcd\u0b95\u0bae\u0bcd \u0b95\u0bc0\u0bb4\u0bc7 \u0b95\u0bca\u0b9f\u0bc1\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1:",
    "\u0b87\u0bb2\u0b99\u0bcd\u0b95\u0bc8\u0baf\u0bbf\u0bb2\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bae\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0b86\u0bb0\u0bae\u0bcd\u0baa \u0b9a\u0b9f\u0bcd\u0b9f \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd 1947 \u0b86\u0bae\u0bcd \u0b86\u0ba3\u0bcd\u0b9f\u0bbf\u0ba9\u0bcd 25 \u0b86\u0bae\u0bcd \u0b87\u0bb2\u0b95\u0bcd\u0b95 \u0baa\u0bca\u0ba4\u0bc1\u0bae\u0b95\u0bcd\u0b95\u0bb3\u0bcd \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bc1 \u0b95\u0b9f\u0bcd\u0b9f\u0bb3\u0bc8\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0bb2\u0bbf\u0bb0\u0bc1\u0ba8\u0bcd\u0ba4\u0bc1 \u0baa\u0bbf\u0bb0\u0bbf\u0ba4\u0bcd\u0ba4\u0bc6\u0b9f\u0bc1\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0ba4\u0bc1\u0b9f\u0ba9\u0bcd, \u0b87\u0ba4\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1 \u0b9a\u0b9f\u0bcd\u0b9f\u0bae\u0bcd \u0b85\u0bb2\u0bcd\u0bb2\u0bbe\u0ba4\u0bc1, \u0bae\u0bbe\u0bb1\u0bbe\u0b95 \u0ba4\u0bc7\u0b9a\u0bbf\u0baf \u0b85\u0ba9\u0bb0\u0bcd\u0ba4\u0bcd\u0ba4\u0bae\u0bcd \u0b85\u0bb2\u0bcd\u0bb2\u0ba4\u0bc1 \u0baa\u0bbe\u0bb0\u0bbf\u0baf \u0bb5\u0bbf\u0baa\u0ba4\u0bcd\u0ba4\u0bc1 \u0baa\u0bcb\u0ba9\u0bcd\u0bb1 \u0b9a\u0bc2\u0bb4\u0bcd\u0ba8\u0bbf\u0bb2\u0bc8\u0b95\u0bb3\u0bc8 \u0b95\u0bc8\u0baf\u0bbe\u0bb3\u0bcd\u0bb5\u0ba4\u0bb1\u0bcd\u0b95\u0bbe\u0b95 \u0ba8\u0bbf\u0bb1\u0bc8\u0bb5\u0bc7\u0bb1\u0bcd\u0bb1\u0bc1\u0ba9\u0bb0\u0bcd\u0b95\u0bb3\u0bc1\u0b95\u0bcd\u0b95\u0bc1 \u0ba4\u0bb1\u0bcd\u0b95\u0bbe\u0bb2\u0bbf\u0b95\u0bae\u0bbe\u0b95 \u0bae\u0bc7\u0bb2\u0ba4\u0bbf\u0b95 \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0bae\u0bcd \u0b9a\u0b9f\u0bcd\u0b9f \u0b95\u0b9f\u0bcd\u0b9f\u0bae\u0bc8\u0baa\u0bcd\u0baa\u0bbe\u0b95\u0bc1\u0bae\u0bcd.",
    "\u0b87\u0ba4\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc1\u0baa\u0bcd\u0baa\u0bc1\u0b9a\u0bcd \u0b9a\u0b9f\u0bcd\u0b9f\u0bae\u0bcd \u0b87\u0bb2\u0bcd\u0bb2\u0bc8\u0baf\u0bc6\u0ba9\u0bcd\u0bb1\u0bbe\u0bb2\u0bc1\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bcd \u0b8e\u0ba9 \u0b85\u0bb0\u0b9a\u0bbe\u0b99\u0bcd\u0b95\u0ba4\u0bcd\u0ba4\u0bbe\u0bb2\u0bcd \u0b85\u0b9f\u0bc8\u0baf\u0bbe\u0bb3\u0baa\u0bcd\u0baa\u0b9f\u0bc1\u0ba4\u0bcd\u0ba4\u0baa\u0bcd\u0baa\u0b9f\u0bc1\u0bae\u0bcd \u0b9a\u0bc6\u0baf\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc8\u0ba4\u0bcd \u0ba4\u0b9f\u0bc1\u0baa\u0bcd\u0baa\u0ba4\u0bb1\u0bcd\u0b95\u0bc1\u0bae\u0bcd, \u0b85\u0ba8\u0bcd\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bc1\u0b9f\u0ba9\u0bcd \u0ba4\u0bca\u0b9f\u0bb0\u0bcd\u0baa\u0bc1\u0b9f\u0bc8\u0baf\u0bb5\u0bb0\u0bcd\u0b95\u0bb3\u0bc8\u0b95\u0bcd \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1\u0bae\u0bcd \u0b85\u0bb5\u0b9a\u0bb0\u0b95\u0bbe\u0bb2\u0b9a\u0bcd \u0b9a\u0b9f\u0bcd\u0b9f\u0bae\u0bcd \u0b89\u0bb1\u0bc1\u0ba4\u0bc1\u0ba3\u0bc8\u0baf\u0bbe\u0b95 \u0b87\u0bb0\u0bc1\u0ba8\u0bcd\u0ba4\u0ba4\u0bc1. \u0b85\u0ba8\u0bcd\u0ba4 \u0b85\u0bae\u0bc8\u0baa\u0bcd\u0baa\u0bc1\u0b95\u0bb3\u0bc8\u0ba4\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1 \u0b85\u0bb5\u0b9a\u0bb0\u0b95\u0bbe\u0bb2\u0b9a\u0bcd \u0ba8\u0bbf\u0bb2\u0bc8\u0b9a\u0bcd \u0b9a\u0b9f\u0bcd\u0b9f\u0b99\u0bcd\u0b95\u0bb3\u0bcd \u0baa\u0baf\u0ba9\u0bcd\u0baa\u0b9f\u0bc1\u0ba4\u0bcd\u0ba4\u0baa\u0bcd\u0baa\u0b9f\u0bcd\u0b9f\u0ba9.",
    "1971 \u0b87\u0bb2\u0bcd, \u0baa\u0bca\u0ba4\u0bc1\u0bae\u0b95\u0bcd\u0b95\u0bb3\u0bcd \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bc1 \u0b95\u0b9f\u0bcd\u0b9f\u0bb3\u0bc8\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bcd \u0b85\u0bb5\u0b9a\u0bb0 \u0ba8\u0bbf\u0bb2\u0bc8\u0baf\u0bc8\u0baa\u0bcd \u0baa\u0bbf\u0bb0\u0b95\u0b9f\u0ba9\u0bae\u0bcd \u0b9a\u0bc6\u0baf\u0bcd\u0bb5\u0ba4\u0ba9\u0bcd \u0bae\u0bc2\u0bb2\u0bae\u0bcd \u0b95\u0bbf\u0bb3\u0bb0\u0bcd\u0b9a\u0bcd\u0b9a\u0bbf\u0baf\u0bc8 \u0b92\u0b9f\u0bc1\u0b95\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1\u0baa\u0bca\u0bb2\u0bbf\u0bb8\u0bcd \u0bae\u0bb1\u0bcd\u0bb1\u0bc1\u0bae\u0bcd \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bc1\u0baa\u0bcd \u0baa\u0b9f\u0bc8\u0b95\u0bb3\u0bc1\u0b95\u0bcd\u0b95\u0bc1 \u0bae\u0bc7\u0bb2\u0ba4\u0bbf\u0b95 \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0ba9.",
    "1978 \u0b86\u0bae\u0bcd \u0b86\u0ba3\u0bcd\u0b9f\u0bc1, \u0bb5\u0b9f\u0b95\u0bcd\u0b95\u0bc1 \u0bae\u0bbe\u0b95\u0bbe\u0ba3\u0ba4\u0bcd\u0ba4\u0bbf\u0bb2\u0bcd \u0b95\u0bbf\u0bb3\u0bb0\u0bcd\u0b9a\u0bcd\u0b9a\u0bbf \u0ba8\u0b9f\u0bb5\u0b9f\u0bbf\u0b95\u0bcd\u0b95\u0bc8\u0b95\u0bb3\u0bcd \u0b85\u0ba4\u0bbf\u0b95\u0bb0\u0bbf\u0ba4\u0bcd\u0ba4 \u0baa\u0bcb\u0ba4\u0bc1, \u0ba8\u0bbe\u0b9f\u0bbe\u0bb3\u0bc1\u0bae\u0ba9\u0bcd\u0bb1\u0bae\u0bcd 1978 \u0b86\u0bae\u0bcd \u0b86\u0ba3\u0bcd\u0b9f\u0bbf\u0ba9\u0bcd 16 \u0b86\u0bae\u0bcd \u0b87\u0bb2\u0b95\u0bcd\u0b95 \u0ba4\u0b9f\u0bc8\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0ba8\u0bbf\u0bb1\u0bc8\u0bb5\u0bc7\u0bb1\u0bcd\u0bb1\u0bbf, \u0ba4\u0bae\u0bbf\u0bb4\u0bc0\u0bb4 \u0bb5\u0bbf\u0b9f\u0bc1\u0ba4\u0bb2\u0bc8\u0baa\u0bcd \u0baa\u0bc1\u0bb2\u0bbf\u0b95\u0bb3\u0bcd \u0bae\u0bb1\u0bcd\u0bb1\u0bc1\u0bae\u0bcd \u0b85\u0ba4\u0bc8\u0baf\u0bca\u0ba4\u0bcd\u0ba4 \u0baa\u0bbf\u0bb1 \u0b85\u0bae\u0bc8\u0baa\u0bcd\u0baa\u0bc1\u0b95\u0bb3\u0bc8 \u0ba4\u0b9f\u0bc8 \u0b9a\u0bc6\u0baf\u0bcd\u0ba4\u0ba4\u0bc1. \u0b87\u0bb2\u0b99\u0bcd\u0b95\u0bc8\u0baf\u0bbf\u0ba9\u0bcd \u0bb5\u0bb0\u0bb2\u0bbe\u0bb1\u0bcd\u0bb1\u0bbf\u0bb2\u0bcd \u0ba8\u0bbf\u0bb1\u0bc8\u0bb5\u0bc7\u0bb1\u0bcd\u0bb1\u0baa\u0bcd\u0baa\u0b9f\u0bcd\u0b9f \u0bae\u0bc1\u0ba4\u0bb2\u0bbe\u0bb5\u0ba4\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1\u0b9a\u0bcd \u0b9a\u0b9f\u0bcd\u0b9f\u0bae\u0bcd \u0b8e\u0ba9\u0bcd\u0bb1\u0bc1 \u0b87\u0ba4\u0ba9\u0bc8\u0b95\u0bcd \u0b95\u0bc2\u0bb1\u0bb2\u0bbe\u0bae\u0bcd.",
    "\u0baa\u0bbf\u0ba9\u0bcd\u0ba9\u0bb0\u0bcd \u0b9c\u0bc2\u0bb2\u0bc8 1979 \u0b87\u0bb2\u0bcd, 1978\u0bae\u0bcd \u0b86\u0ba3\u0bcd\u0b9f\u0bbf\u0ba9\u0bcd 48\u0bae\u0bcd \u0b87\u0bb2\u0b95\u0bcd\u0b95 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc1\u0baa\u0bcd\u0baa\u0bc1\u0b9a\u0bcd \u0b9a\u0b9f\u0bcd\u0b9f\u0bae\u0bcd (\u0ba4\u0bb1\u0bcd\u0b95\u0bbe\u0bb2\u0bbf\u0b95 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd) \u0ba8\u0bbf\u0bb1\u0bc8\u0bb5\u0bc7\u0bb1\u0bcd\u0bb1\u0baa\u0bcd\u0baa\u0b9f\u0bcd\u0b9f\u0ba4\u0bc1\u0b9f\u0ba9\u0bcd, \u0b87\u0ba4\u0bc1 \u0bae\u0bc1\u0ba9\u0bcd\u0ba9\u0bb0\u0bcd \u0b95\u0bc1\u0bb1\u0bbf\u0baa\u0bcd\u0baa\u0bbf\u0b9f\u0baa\u0bcd\u0baa\u0b9f\u0bcd\u0b9f \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0bb0\u0ba4\u0bcd\u0ba4\u0bc1 \u0b9a\u0bc6\u0baf\u0bcd\u0ba4\u0ba4\u0bc1. \u0b87\u0ba8\u0bcd\u0ba4 \u0ba4\u0bb1\u0bcd\u0b95\u0bbe\u0bb2\u0bbf\u0b95 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0b9a\u0b9f\u0bcd\u0b9f\u0bae\u0bcd \u0bae\u0bc2\u0ba9\u0bcd\u0bb1\u0bc1 \u0bb5\u0bb0\u0bc1\u0b9f \u0b95\u0bbe\u0bb2\u0ba4\u0bcd\u0ba4\u0bbf\u0bb1\u0bcd\u0b95\u0bc1 \u0b87\u0baf\u0bb1\u0bcd\u0bb1\u0baa\u0bcd\u0baa\u0b9f\u0bcd\u0b9f\u0bbe\u0bb2\u0bc1\u0bae\u0bcd \u0b87\u0ba9\u0bcd\u0bb1\u0bc1\u0bb5\u0bb0\u0bc8 \u0b85\u0bae\u0bc1\u0bb2\u0bbf\u0bb2\u0bcd \u0b89\u0bb3\u0bcd\u0bb3\u0ba4\u0bc1. 1982\u0bb2\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0bb2\u0bcd \u0ba4\u0bbf\u0bb0\u0bc1\u0ba4\u0bcd\u0ba4\u0bae\u0bcd \u0b95\u0bca\u0ba3\u0bcd\u0b9f\u0bc1 \u0bb5\u0bb0\u0baa\u0bcd\u0baa\u0b9f\u0bcd\u0b9f\u0bc1 \u0ba8\u0bbf\u0bb0\u0ba8\u0bcd\u0ba4\u0bb0\u0bae\u0bbe\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0ba4\u0bc1.",
    "\u2981 \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bbe\u0ba9 \u0b95\u0bc1\u0bb1\u0bcd\u0bb1\u0b99\u0bcd\u0b95\u0bb3\u0bc8 \u0bae\u0bbf\u0b95\u0bb5\u0bc1\u0bae\u0bcd \u0baa\u0bb0\u0ba8\u0bcd\u0ba4 \u0b85\u0bb3\u0bb5\u0bbf\u0bb2\u0bcd \u0bb5\u0bbf\u0baa\u0bb0\u0bbf\u0b95\u0bcd\u0b95 \u0bae\u0bc1\u0b9f\u0bbf\u0baf\u0bc1\u0bae\u0bcd \u0b8e\u0ba9\u0bcd\u0baa\u0ba4\u0bbe\u0bb2\u0bcd, \u0baa\u0bca\u0ba4\u0bc1\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bcd \u0b95\u0b9f\u0bcd\u0b9f\u0bc1\u0baa\u0bcd\u0baa\u0b9f\u0bc1\u0ba4\u0bcd\u0ba4\u0b95\u0bcd\u0b95\u0bc2\u0b9f\u0bbf\u0baf \u0b9a\u0bc2\u0bb4\u0bcd\u0ba8\u0bbf\u0bb2\u0bc8\u0b95\u0bb3\u0bbf\u0bb2\u0bcd \u0b95\u0bc2\u0b9f \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bc1\u0baa\u0bcd \u0baa\u0b9f\u0bc8\u0b95\u0bb3\u0bcd \u0b95\u0bc1\u0b9f\u0bbf\u0bae\u0b95\u0bcd\u0b95\u0bb3\u0bc8 \u0b92\u0b9f\u0bc1\u0b95\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1 \u0b87\u0ba8\u0bcd\u0ba4\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bc8\u0baa\u0bcd \u0baa\u0baf\u0ba9\u0bcd\u0baa\u0b9f\u0bc1\u0ba4\u0bcd\u0ba4\u0bb2\u0bbe\u0bae\u0bcd.",
    "\u2981 \u0b92\u0bb0\u0bc1 \u0b89\u0ba4\u0bb5\u0bbf \u0baa\u0bca\u0bb2\u0bbf\u0bb8\u0bcd \u0b85\u0ba4\u0bcd\u0ba4\u0bbf\u0baf\u0b9f\u0bcd\u0b9a\u0b95\u0bb0\u0bcd \u0b85\u0bb2\u0bcd\u0bb2\u0ba4\u0bc1 \u0b89\u0baf\u0bb0\u0bcd \u0baa\u0bca\u0bb2\u0bbf\u0bb8\u0bcd \u0b85\u0ba4\u0bbf\u0b95\u0bbe\u0bb0\u0bbf\u0baf\u0bbf\u0b9f\u0bae\u0bcd \u0b85\u0bb3\u0bbf\u0b95\u0bcd\u0b95\u0baa\u0bcd\u0baa\u0b9f\u0bc1\u0bae\u0bcd \u0bb5\u0bbe\u0b95\u0bcd\u0b95\u0bc1\u0bae\u0bc2\u0bb2\u0bae\u0bcd, \u0b95\u0bc1\u0bb1\u0bcd\u0bb1\u0bae\u0bcd \u0b9a\u0bbe\u0b9f\u0bcd\u0b9f\u0baa\u0bcd\u0baa\u0b9f\u0bcd\u0b9f\u0bb5\u0bb0\u0bc1\u0b95\u0bcd\u0b95\u0bc1 \u0b8e\u0ba4\u0bbf\u0bb0\u0bbe\u0ba9 \u0b86\u0ba4\u0bbe\u0bb0\u0bae\u0bbe\u0b95\u0baa\u0bcd \u0baa\u0baf\u0ba9\u0bcd\u0baa\u0b9f\u0bc1\u0ba4\u0bcd\u0ba4\u0baa\u0bcd\u0baa\u0b9f\u0bb2\u0bbe\u0bae\u0bcd.",
    "\u2981 \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f \u0ba8\u0baa\u0bb0\u0bc8 18 \u0bae\u0bbe\u0ba4\u0b99\u0bcd\u0b95\u0bb3\u0bcd \u0bb5\u0bb0\u0bc8 \u0b95\u0bbe\u0bb5\u0bb2\u0bbf\u0bb2\u0bcd \u0bb5\u0bc8\u0b95\u0bcd\u0b95 \u0b89\u0ba4\u0bcd\u0ba4\u0bb0\u0bb5\u0bc1 \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95 \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bc1\u0b95\u0bcd\u0b95\u0bc1 \u0baa\u0bca\u0bb1\u0bc1\u0baa\u0bcd\u0baa\u0bbe\u0ba9 \u0b85\u0bae\u0bc8\u0b9a\u0bcd\u0b9a\u0bb0\u0bc1\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b89\u0bb3\u0bcd\u0bb3\u0ba4\u0bc1\u0b9f\u0ba9\u0bcd \u0b85\u0ba4\u0ba9\u0bc8 \u0ba8\u0bc0\u0ba4\u0bbf\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb2\u0bcd \u0bb5\u0bbf\u0b9a\u0bbe\u0bb0\u0bbf\u0b95\u0bcd\u0b95 \u0bae\u0bc1\u0b9f\u0bbf\u0baf\u0bbe\u0ba4\u0bc1.",
    "\u2981 \u0bb5\u0bb4\u0b95\u0bcd\u0b95\u0bc1\u0b95\u0bb3\u0bcd \u0bae\u0bc1\u0b9f\u0bbf\u0bb5\u0b9f\u0bc8\u0baf\u0bc1\u0bae\u0bcd \u0bb5\u0bb0\u0bc8 \u0b9c\u0bbe\u0bae\u0bc0\u0ba9\u0bcd \u0bb5\u0bb4\u0b99\u0bcd\u0b95 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b87\u0bb2\u0bcd\u0bb2\u0bbe\u0bae\u0bc8. \u0b87\u0ba4\u0ba9\u0bcd \u0b95\u0bbe\u0bb0\u0ba3\u0bae\u0bbe\u0b95 \u0bb5\u0bb4\u0b95\u0bcd\u0b95\u0bc1 \u0ba4\u0bca\u0b9f\u0bb0\u0baa\u0bcd\u0baa\u0b9f\u0bbe\u0ba4 \u0baa\u0bb2\u0bb0\u0bcd \u0b87\u0ba9\u0bcd\u0ba9\u0bae\u0bc1\u0bae\u0bcd \u0bb5\u0bbf\u0bb3\u0b95\u0bcd\u0b95\u0bae\u0bb1\u0bbf\u0baf\u0bb2\u0bbf\u0bb2\u0bcd \u0bb5\u0bc8\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9\u0bb0\u0bcd.",
    "\u0baa\u0bbf\u0ba9\u0bcd\u0ba9\u0bb0\u0bcd, 2022\u0b86\u0bae\u0bcd \u0b86\u0ba3\u0bcd\u0b9f\u0bc1 \u0b87\u0baf\u0bb1\u0bcd\u0bb1\u0baa\u0bcd\u0baa\u0b9f\u0bcd\u0b9f \u0ba4\u0bbf\u0bb0\u0bc1\u0ba4\u0bcd\u0ba4\u0ba4\u0bcd\u0ba4\u0bbf\u0ba9\u0bcd \u0bae\u0bc2\u0bb2\u0bae\u0bcd, \u0b93\u0bb0\u0bbe\u0ba3\u0bcd\u0b9f\u0bc1\u0b95\u0bcd\u0b95\u0bc1\u0baa\u0bcd \u0baa\u0bbf\u0bb1\u0b95\u0bc1 \u0b9c\u0bbe\u0bae\u0bc0\u0ba9\u0bcd \u0bb5\u0bb4\u0b99\u0bcd\u0b95\u0bc1\u0bae\u0bcd \u0bb5\u0b95\u0bc8\u0baf\u0bbf\u0bb2\u0bcd \u0b9a\u0b9f\u0bcd\u0b9f \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0ba4\u0bb3\u0bb0\u0bcd\u0ba4\u0bcd\u0ba4\u0baa\u0bcd\u0baa\u0b9f\u0bcd\u0b9f\u0ba9.",
    "\u0b9c\u0ba9\u0bbe\u0ba4\u0bbf\u0baa\u0ba4\u0bbf \u0bae\u0bb9\u0bbf\u0ba8\u0bcd\u0ba4 \u0bb0\u0bbe\u0b9c\u0baa\u0b95\u0bcd\u0bb7\u0bb5\u0bbf\u0ba9\u0bcd \u0b85\u0bb0\u0b9a\u0bbe\u0b99\u0bcd\u0b95\u0ba4\u0bcd\u0ba4\u0bbf\u0ba9\u0bcd \u0baa\u0bcb\u0ba4\u0bc1 \u0ba8\u0bbf\u0baf\u0bae\u0bbf\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f LLRC \u0b86\u0ba3\u0bc8\u0b95\u0bcd\u0b95\u0bc1\u0bb4\u0bc1\u0bb5\u0bbf\u0ba9\u0bcd \u0b85\u0bb5\u0ba4\u0bbe\u0ba9\u0bbf\u0baa\u0bcd\u0baa\u0bc1\u0b95\u0bb3\u0bcd \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc8\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc1\u0bb1\u0bc8\u0baa\u0bbe\u0b9f\u0bc1\u0b95\u0bb3\u0bc8 \u0b9a\u0bc1\u0b9f\u0bcd\u0b9f\u0bbf\u0b95\u0bcd\u0b95\u0bbe\u0b9f\u0bcd\u0b9f\u0bbf\u0baf\u0bc1\u0bb3\u0bcd\u0bb3\u0ba9. \u0b85\u0ba4\u0bcd\u0ba4\u0bc1\u0b9f\u0ba9\u0bcd, 2015 \u0b9a\u0bc6\u0baa\u0bcd\u0bb0\u0bc6\u0bae\u0bcd\u0baa\u0bb0\u0bcd \u0bae\u0bbe\u0ba4\u0bae\u0bcd \u0b9c\u0bc6\u0ba9\u0bbf\u0bb5\u0bbe\u0bb5\u0bbf\u0bb2\u0bcd \u0ba8\u0b9f\u0bc8\u0baa\u0bc6\u0bb1\u0bcd\u0bb1 \u0b90.\u0ba8\u0bbe \u0bae\u0ba9\u0bbf\u0ba4 \u0b89\u0bb0\u0bbf\u0bae\u0bc8\u0b95\u0bb3\u0bcd \u0baa\u0bc7\u0bb0\u0bb5\u0bc8\u0baf\u0bbf\u0bb2\u0bcd \u0ba8\u0bbf\u0bb1\u0bc8\u0bb5\u0bc7\u0bb1\u0bcd\u0bb1\u0baa\u0bcd\u0baa\u0b9f\u0bcd\u0b9f \u0ba4\u0bc0\u0bb0\u0bcd\u0bae\u0bbe\u0ba9\u0bae\u0bcd \u0baa\u0bc1\u0ba4\u0bbf\u0baf \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b85\u0bb5\u0b9a\u0bbf\u0baf\u0ba4\u0bcd\u0ba4\u0bc8 \u0bb5\u0bb2\u0bbf\u0baf\u0bc1\u0bb1\u0bc1\u0ba4\u0bcd\u0ba4\u0bbf\u0baf\u0ba4\u0bc1.2017 \u0bae\u0bc1\u0ba4\u0bb2\u0bcd 2021 \u0bb5\u0bb0\u0bc8\u0baf\u0bbe\u0ba9 \u0b95\u0bbe\u0bb2\u0baa\u0bcd\u0baa\u0b95\u0bc1\u0ba4\u0bbf\u0baf\u0bbf\u0bb2\u0bcd \u0b87\u0bb2\u0b99\u0bcd\u0b95\u0bc8\u0baf\u0bbf\u0bb2\u0bcd \u0bae\u0ba9\u0bbf\u0ba4 \u0b89\u0bb0\u0bbf\u0bae\u0bc8\u0b95\u0bb3\u0bc8\u0baa\u0bcd \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0ba4\u0bb1\u0bcd\u0b95\u0bbe\u0ba9 \u0ba4\u0bc7\u0b9a\u0bbf\u0baf \u0b9a\u0bc6\u0baf\u0bb1\u0bcd\u0ba4\u0bbf\u0b9f\u0bcd\u0b9f\u0ba4\u0bcd\u0ba4\u0bbf\u0bb2\u0bcd \u0baa\u0bc1\u0ba4\u0bbf\u0baf \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b85\u0bb5\u0b9a\u0bbf\u0baf\u0bae\u0bcd \u0bb5\u0bb2\u0bbf\u0baf\u0bc1\u0bb1\u0bc1\u0ba4\u0bcd\u0ba4\u0baa\u0bcd\u0baa\u0b9f\u0bcd\u0b9f\u0ba4\u0bc1.",
    "\u0baa\u0bbf\u0ba9\u0bcd\u0ba9\u0bb0\u0bcd, \u0b9a\u0bc6\u0baa\u0bcd\u0bb0\u0bc6\u0bae\u0bcd\u0baa\u0bb0\u0bcd 14, 2018 \u0b85\u0ba9\u0bcd\u0bb1\u0bc1, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc8\u0b9a\u0bcd\u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0bb1\u0bcd\u0b95\u0bc1\u0baa\u0bcd \u0baa\u0ba4\u0bbf\u0bb2\u0bbe\u0b95 \u0baa\u0bc1\u0ba4\u0bbf\u0baf \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0b95\u0bca\u0ba3\u0bcd\u0b9f\u0bc1 \u0bb5\u0bb0\u0bc1\u0bb5\u0ba4\u0bb1\u0bcd\u0b95\u0bbe\u0b95, \"\u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1 \u0b9a\u0b9f\u0bcd\u0b9f\u0bae\u0bc2\u0bb2\u0bae\u0bcd\" \u0b8e\u0ba9\u0bcd\u0bb1 \u0ba4\u0bb2\u0bc8\u0baa\u0bcd\u0baa\u0bbf\u0bb2\u0bcd \u0b85\u0bb0\u0b9a\u0bbe\u0b99\u0bcd\u0b95\u0bae\u0bcd \u0b92\u0bb0\u0bc1 \u0bb5\u0bb0\u0bc8\u0bb5\u0bc8 \u0bb5\u0bb0\u0bcd\u0ba4\u0bcd\u0ba4\u0bae\u0bbe\u0ba9\u0bbf\u0baf\u0bbf\u0bb2\u0bcd \u0bb5\u0bc6\u0bb3\u0bbf\u0baf\u0bbf\u0b9f\u0bcd\u0b9f\u0ba4\u0bc1. \u0b87\u0ba4\u0bc1 \u0baa\u0bbe\u0bb0\u0bbe\u0bb3\u0bc1\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb2\u0bcd \u0ba4\u0bbe\u0b95\u0bcd\u0b95\u0bb2\u0bcd \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f\u0bc1 \u0bae\u0bc1\u0ba4\u0bb2\u0bbe\u0bb5\u0ba4\u0bc1 \u0bb5\u0bbe\u0b9a\u0bbf\u0baa\u0bcd\u0baa\u0bc1 \u0b85\u0b95\u0bcd\u0b9f\u0bcb\u0baa\u0bb0\u0bcd 9, 2018 \u0b85\u0ba9\u0bcd\u0bb1\u0bc1 \u0ba4\u0bbf\u0b9f\u0bcd\u0b9f\u0bae\u0bbf\u0b9f\u0baa\u0bcd\u0baa\u0b9f\u0bcd\u0b9f\u0ba4\u0bc1.",
    "\u0bb5\u0bb0\u0bc8\u0bb5\u0bc1 \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd \u0b85\u0bb0\u0b9a\u0bbf\u0baf\u0bb2\u0bae\u0bc8\u0baa\u0bcd\u0baa\u0bc1\u0ba4\u0bcd \u0ba4\u0ba9\u0bcd\u0bae\u0bc8\u0baf\u0bc8 \u0b86\u0bb0\u0bbe\u0baf\u0bcd\u0bb5\u0ba4\u0bb1\u0bcd\u0b95\u0bbe\u0b95 \u0b8f\u0bb4\u0bc1 \u0b95\u0b9f\u0bcd\u0b9a\u0bbf\u0b95\u0bb3\u0bcd \u0b89\u0b9a\u0bcd\u0b9a \u0ba8\u0bc0\u0ba4\u0bbf\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb1\u0bcd\u0b95\u0bc1 \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bc8 \u0baa\u0bb0\u0bbf\u0ba8\u0bcd\u0ba4\u0bc1\u0bb0\u0bc8\u0ba4\u0bcd\u0ba4\u0ba9. \u0b89\u0b9a\u0bcd\u0b9a \u0ba8\u0bc0\u0ba4\u0bbf\u0bae\u0ba9\u0bcd\u0bb1\u0bae\u0bcd 41/2018 \u0bae\u0bc1\u0ba4\u0bb2\u0bcd 47/2018 \u0bb5\u0bb0\u0bc8\u0baf\u0bbf\u0bb2\u0bbe\u0ba9 \u0bae\u0ba9\u0bc1\u0b95\u0bcd\u0b95\u0bb3\u0bc8 \u0b86\u0bb0\u0bbe\u0baf\u0bcd\u0ba8\u0bcd\u0ba4\u0bc1, \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd \u0ba8\u0bbe\u0ba9\u0bcd\u0b95\u0bc1 \u0baa\u0bbf\u0bb0\u0bbf\u0bb5\u0bc1\u0b95\u0bb3\u0bcd \u0b85\u0bb0\u0b9a\u0bbf\u0baf\u0bb2\u0bae\u0bc8\u0baa\u0bcd\u0baa\u0bbf\u0bb1\u0bcd\u0b95\u0bc1 \u0b8e\u0ba4\u0bbf\u0bb0\u0bbe\u0ba9\u0ba4\u0bc1 \u0b8e\u0ba9\u0bcd\u0bb1\u0bc1 \u0ba8\u0bbe\u0b9f\u0bbe\u0bb3\u0bc1\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb2\u0bcd \u0ba4\u0bc6\u0bb0\u0bbf\u0bb5\u0bbf\u0ba4\u0bcd\u0ba4\u0ba4\u0bc1.",
    "\u0b85\u0bb5\u0bb1\u0bcd\u0bb1\u0bbf\u0bb1\u0bcd\u0b95\u0bc1 \u0baa\u0bbe\u0bb0\u0bbe\u0bb3\u0bc1\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb2\u0bcd \u0bae\u0bc2\u0ba9\u0bcd\u0bb1\u0bbf\u0bb2\u0bcd \u0b87\u0bb0\u0ba3\u0bcd\u0b9f\u0bc1 \u0baa\u0bc6\u0bb0\u0bc1\u0bae\u0bcd\u0baa\u0bbe\u0ba9\u0bcd\u0bae\u0bc8 \u0bb5\u0bbe\u0b95\u0bcd\u0b95\u0bc1\u0b95\u0bb3\u0bc1\u0bae\u0bcd\u0bae\u0bb1\u0bcd\u0bb1\u0bc1\u0bae\u0bcd \u0b85\u0ba4\u0bc8 \u0ba8\u0bbf\u0bb1\u0bc8\u0bb5\u0bc7\u0bb1\u0bcd\u0bb1\u0bc1\u0bb5\u0ba4\u0bb1\u0bcd\u0b95\u0bc1 \u0baa\u0bca\u0ba4\u0bc1\u0b9a\u0ba9 \u0b85\u0baa\u0bbf\u0baa\u0bcd\u0baa\u0bbf\u0bb0\u0bbe\u0baf \u0bb5\u0bbe\u0b95\u0bcd\u0b95\u0bc6\u0b9f\u0bc1\u0baa\u0bcd\u0baa\u0bbf\u0bb2\u0bcd \u0b92\u0baa\u0bcd\u0baa\u0bc1\u0ba4\u0bb2\u0bc1\u0bae\u0bcd \u0ba4\u0bc7\u0bb5\u0bc8\u0baa\u0bcd\u0baa\u0b9f\u0bcd\u0b9f\u0ba4\u0bc1. \u0bae\u0bc7\u0bb2\u0bc1\u0bae\u0bcd, \u0ba4\u0bc0\u0bb0\u0bcd\u0baa\u0bcd\u0baa\u0bbf\u0bb2\u0bcd \u0b85\u0ba8\u0bcd\u0ba4 \u0b9a\u0bb0\u0ba4\u0bcd\u0ba4\u0bc1\u0b95\u0bcd\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0bae\u0bbe\u0bb1\u0bcd\u0bb1\u0bc1 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc8 \u0b89\u0b9a\u0bcd\u0b9a \u0ba8\u0bc0\u0ba4\u0bbf\u0bae\u0ba9\u0bcd\u0bb1\u0bae\u0bcd \u0baa\u0bb0\u0bbf\u0ba8\u0bcd\u0ba4\u0bc1\u0bb0\u0bc8\u0ba4\u0bcd\u0ba4\u0ba4\u0bc1. \u0b85\u0ba4\u0ba9\u0bcd\u0baa\u0b9f\u0bbf, \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bc8 \u0b85\u0baa\u0bcd\u0baa\u0bcb\u0ba4\u0bc8\u0baf \u0b85\u0bb0\u0b9a\u0bc1 \u0bae\u0bc1\u0ba9\u0bcd\u0ba9\u0bc6\u0b9f\u0bc1\u0ba4\u0bcd\u0ba4\u0ba4\u0bc1.",
    "\u0baa\u0bc1\u0ba4\u0bbf\u0baf \u0bb5\u0bb0\u0bc8\u0bb5\u0bc8 \u0b9a\u0b9f\u0bcd\u0b9f\u0baa\u0bcd\u0baa\u0bc2\u0bb0\u0bcd\u0bb5\u0bae\u0bbe\u0b95 \u0baa\u0b95\u0bc1\u0baa\u0bcd\u0baa\u0bbe\u0baf\u0bcd\u0bb5\u0bc1 \u0b9a\u0bc6\u0baf\u0bcd\u0baf\u0bc1\u0bae\u0bcd \u0baa\u0bcb\u0ba4\u0bc1 \u0bb5\u0bb0\u0bc8\u0bb5\u0bbf\u0ba9\u0bcd \u0bae\u0bc1\u0b95\u0bcd\u0b95\u0bbf\u0baf \u0b95\u0bc2\u0bb1\u0bc1\u0b95\u0bb3\u0bc1\u0b95\u0bcd\u0b95\u0bc1 \u0b95\u0bb5\u0ba9\u0bae\u0bcd \u0b9a\u0bc6\u0bb2\u0bc1\u0ba4\u0bcd\u0ba4\u0baa\u0bcd\u0baa\u0b9f \u0bb5\u0bc7\u0ba3\u0bcd\u0b9f\u0bc1\u0bae\u0bcd. \u0b85\u0ba4\u0ba9\u0bcd\u0baa\u0b9f\u0bbf, \u0bb5\u0bb0\u0bc8\u0bb5\u0bbf\u0ba9\u0bcd \u0ba8\u0bcb\u0b95\u0bcd\u0b95\u0b99\u0bcd\u0b95\u0bb3\u0bcd, \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0baa\u0bca\u0bb0\u0bc1\u0ba4\u0bcd\u0ba4\u0baa\u0bcd\u0baa\u0bbe\u0b9f\u0bc1, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bae\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0b95\u0bc1\u0bb1\u0bcd\u0bb1\u0bae\u0bcd, \u0bb5\u0bbf\u0b9a\u0bbe\u0bb0\u0ba3\u0bc8 \u0b9a\u0bc6\u0baf\u0ba9\u0bcd\u0bae\u0bc1\u0bb1\u0bc8, \u0b95\u0bc8\u0ba4\u0bc1 \u0bae\u0bb1\u0bcd\u0bb1\u0bc1\u0bae\u0bcd \u0b95\u0bbe\u0bb5\u0bb2\u0bbf\u0bb2\u0bcd \u0bb5\u0bc8\u0ba4\u0bcd\u0ba4\u0bb2\u0bcd, \u0bb5\u0bb4\u0b95\u0bcd\u0b95\u0bc1 \u0b9a\u0bc6\u0baf\u0ba9\u0bcd\u0bae\u0bc1\u0bb1\u0bc8, \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bcd \u0b85\u0ba4\u0bbf\u0b95\u0bbe\u0bb0\u0bbf\u0b95\u0bb3\u0bbf\u0ba9\u0bcd \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bcd \u0bae\u0bb1\u0bcd\u0bb1\u0bc1\u0bae\u0bcd \u0b9a\u0bc6\u0baf\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd, \u0baa\u0bca\u0bb2\u0bbf\u0b9a\u0bbe\u0bb0\u0bbf\u0ba9\u0bcd\u0bb5\u0bbf\u0b9a\u0bc7\u0b9f \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1 \u0b85\u0bb2\u0bc1\u0bb5\u0bb2\u0b95\u0bae\u0bcd, \u0bb5\u0bbf\u0b9a\u0bc7\u0b9f \u0baa\u0bc1\u0bb2\u0ba9\u0bbe\u0baf\u0bcd\u0bb5\u0bc1 \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bcd, \u0b95\u0bc1\u0bb1\u0bcd\u0bb1\u0bb5\u0bbf\u0baf\u0bb2\u0bcd \u0bb5\u0bb4\u0b95\u0bcd\u0b95\u0bc1\u0b95\u0bb3\u0bc8 \u0b92\u0ba4\u0bcd\u0ba4\u0bbf\u0bb5\u0bc8\u0b95\u0bcd\u0b95\u0bc1\u0bae\u0bcd \u0b9a\u0b9f\u0bcd\u0b9f\u0bae\u0bbe \u0b85\u0ba4\u0bbf\u0baa\u0bb0\u0bbf\u0ba9\u0bcd \u0b85\u0ba4\u0bbf\u0b95\u0bbe\u0bb0\u0bae\u0bcd, \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0baf\u0bbe\u0bb2\u0bcd \u0ba4\u0b9f\u0bc8 \u0b89\u0ba4\u0bcd\u0ba4\u0bb0\u0bb5\u0bc1 \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95\u0baa\u0bcd\u0baa\u0b9f\u0bb2\u0bcd, \u0bae\u0bc0\u0bb3\u0bbe\u0baf\u0bcd\u0bb5\u0bc1 \u0b9a\u0baa\u0bc8\u0baf\u0bc8 \u0ba8\u0bbf\u0baf\u0bae\u0bbf\u0ba4\u0bcd\u0ba4\u0bb2\u0bcd \u0b86\u0b95\u0bbf\u0baf\u0bb5\u0bc8 \u0b95\u0bb0\u0bc1\u0ba4\u0bcd\u0ba4\u0bbf\u0bb2\u0bcd \u0b95\u0bca\u0bb3\u0bcd\u0bb3 \u0bb5\u0bc7\u0ba3\u0bcd\u0b9f\u0bbf\u0baf \u0b95\u0bc2\u0bb1\u0bc1\u0b95\u0bb3\u0bbe\u0b95\u0bc1\u0bae\u0bcd.",
    "\u0b87\u0bb2\u0b99\u0bcd\u0b95\u0bc8\u0b95\u0bcd\u0b95\u0bc1 \u0b89\u0bb3\u0bcd\u0bb3\u0bc7\u0baf\u0bc1\u0bae\u0bcd \u0bb5\u0bc6\u0bb3\u0bbf\u0baf\u0bc7\u0baf\u0bc1\u0bae\u0bcd \u0bae\u0bc7\u0bb1\u0bcd\u0b95\u0bca\u0bb3\u0bcd\u0bb3\u0baa\u0bcd\u0baa\u0b9f\u0bc1\u0bae\u0bcd \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bbf\u0bb2\u0bcd \u0b87\u0bb0\u0bc1\u0ba8\u0bcd\u0ba4\u0bc1 \u0b87\u0bb2\u0b99\u0bcd\u0b95\u0bc8 \u0bae\u0b95\u0bcd\u0b95\u0bb3\u0bc8\u0baa\u0bcd \u0baa\u0bbe\u0ba4\u0bc1\u0b95\u0bbe\u0ba4\u0bcd\u0ba4\u0bb2\u0bcd, \u0b87\u0bb2\u0b99\u0bcd\u0b95\u0bc8\u0baa\u0bcd \u0baa\u0bbf\u0bb0\u0ba4\u0bc7\u0b9a\u0b99\u0bcd\u0b95\u0bb3\u0bc8\u0baf\u0bc1\u0bae\u0bcd \u0bae\u0b95\u0bcd\u0b95\u0bb3\u0bc8\u0baf\u0bc1\u0bae\u0bcd \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bc1\u0b95\u0bcd\u0b95\u0bc1\u0baa\u0bcd \u0baa\u0baf\u0ba9\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0bc8\u0ba4\u0bcd \u0ba4\u0b9f\u0bc1\u0ba4\u0bcd\u0ba4\u0bb2\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bc8 \u0bb5\u0bbf\u0b9a\u0bbe\u0bb0\u0bbf\u0ba4\u0bcd\u0ba4\u0bb2\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bbf\u0b95\u0bb3\u0bc8\u0b95\u0bcd \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0ba4\u0bb2\u0bcd \u0bae\u0bb1\u0bcd\u0bb1\u0bc1\u0bae\u0bcd \u0bb5\u0bbf\u0b9a\u0bbe\u0bb0\u0ba3\u0bc8 \u0b9a\u0bc6\u0baf\u0bcd\u0ba4\u0bb2\u0bcd, \u0b85\u0ba4\u0bcd\u0ba4\u0bc1\u0b9f\u0ba9\u0bcd 1979 \u0b86\u0bae\u0bcd \u0b86\u0ba3\u0bcd\u0b9f\u0bbf\u0ba9\u0bcd48\u0bae\u0bcd \u0b87\u0bb2\u0b95\u0bcd\u0b95 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc8\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0ba8\u0bc0\u0b95\u0bcd\u0b95\u0bc1\u0ba4\u0bb2\u0bcd \u0b86\u0b95\u0bbf\u0baf\u0ba9 \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd \u0b86\u0bb0\u0bae\u0bcd\u0baa\u0ba4\u0bcd\u0ba4\u0bbf\u0bb2\u0bc7\u0baf\u0bc7 \u0b95\u0bc2\u0bb1\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0baa\u0b9f\u0bbf \u0baa\u0bc1\u0ba4\u0bbf\u0baf \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd \u0ba8\u0bcb\u0b95\u0bcd\u0b95\u0b99\u0bcd\u0b95\u0bb3\u0bbe\u0b95\u0b95\u0bcd \u0b95\u0bc1\u0bb1\u0bbf\u0baa\u0bcd\u0baa\u0bbf\u0b9f\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1.",
    "\u0b85\u0ba4\u0bcd\u0ba4\u0bc1\u0b9f\u0ba9\u0bcd, \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd \u0bae\u0bc1\u0ba9\u0bcd\u0ba9\u0bc1\u0bb0\u0bc8\u0baf\u0bbf\u0bb2\u0bcd \u0b95\u0bc2\u0bb1\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0baa\u0b9f\u0bbf, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bae\u0bcd \u0b87\u0bb2\u0b99\u0bcd\u0b95\u0bc8\u0baf\u0bbf\u0ba9\u0bcd \u0b87\u0bb1\u0bc8\u0baf\u0bbe\u0ba3\u0bcd\u0bae\u0bc8\u0b95\u0bcd\u0b95\u0bc1 \u0b85\u0b9a\u0bcd\u0b9a\u0bc1\u0bb1\u0bc1\u0ba4\u0bcd\u0ba4\u0bb2\u0bbe\u0b95\u0bc1\u0bae\u0bcd. \u0b8e\u0ba9\u0bb5\u0bc7, \u0b87\u0bb2\u0b99\u0bcd\u0b95\u0bc8 \u0bae\u0bb1\u0bcd\u0bb1\u0bc1\u0bae\u0bcd \u0b9a\u0bb0\u0bcd\u0bb5\u0ba4\u0bc7\u0b9a \u0b9a\u0bae\u0bc2\u0b95\u0ba4\u0bcd\u0ba4\u0bbf\u0ba9\u0bcd \u0ba8\u0bb2\u0ba9\u0bc1\u0b95\u0bcd\u0b95\u0bbe\u0b95 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd\u0ba4\u0bc8 \u0ba4\u0b9f\u0bc1\u0baa\u0bcd\u0baa\u0ba4\u0bc1 \u0b85\u0bb0\u0b9a\u0bbe\u0b99\u0bcd\u0b95\u0ba4\u0bcd\u0ba4\u0bbf\u0ba9\u0bcd \u0baa\u0bca\u0bb1\u0bc1\u0baa\u0bcd\u0baa\u0bbe\u0b95\u0bc1\u0bae\u0bcd. \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd\u0ba4\u0bc8 \u0ba4\u0b9f\u0bc1\u0baa\u0bcd\u0baa\u0ba4\u0bb1\u0bcd\u0b95\u0bbe\u0ba9 \u0b9a\u0bb0\u0bcd\u0bb5\u0ba4\u0bc7\u0b9a \u0b89\u0b9f\u0ba9\u0bcd\u0baa\u0b9f\u0bbf\u0b95\u0bcd\u0b95\u0bc8\u0b95\u0bb3\u0bc1\u0b95\u0bcd\u0b95\u0bc1 \u0b85\u0bb0\u0b9a\u0bbe\u0b99\u0bcd\u0b95\u0bae\u0bcd \u0b95\u0b9f\u0bcd\u0b9f\u0bc1\u0baa\u0bcd\u0baa\u0b9f\u0bcd\u0b9f\u0bbf\u0bb0\u0bc1\u0baa\u0bcd\u0baa\u0ba4\u0bbe\u0bb2\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd\u0ba4\u0bbf\u0bb1\u0bcd\u0b95\u0bc1 \u0b8e\u0ba4\u0bbf\u0bb0\u0bbe\u0ba9 \u0ba8\u0bc0\u0ba4\u0bbf\u0baf\u0bbe\u0ba9 \u0bae\u0bb1\u0bcd\u0bb1\u0bc1\u0bae\u0bcd \u0ba8\u0bbf\u0baf\u0bbe\u0baf\u0bae\u0bbe\u0ba9 \u0b95\u0bc1\u0bb1\u0bcd\u0bb1\u0bb5\u0bbf\u0baf\u0bb2\u0bcd \u0ba8\u0bc0\u0ba4\u0bbf\u0baf\u0bbf\u0baf\u0bb2\u0bcd \u0b85\u0bae\u0bc8\u0baa\u0bcd\u0baa\u0bc1 \u0ba4\u0bca\u0b9f\u0bb0\u0bcd\u0baa\u0bbf\u0bb2\u0bcd \u0b87\u0bb2\u0b99\u0bcd\u0b95\u0bc8 \u0b85\u0bb0\u0b9a\u0bbe\u0b99\u0bcd\u0b95\u0bae\u0bcd \u0b85\u0b95\u0bcd\u0b95\u0bb1\u0bc8 \u0b95\u0bca\u0ba3\u0bcd\u0b9f\u0bc1\u0bb3\u0bcd\u0bb3\u0ba4\u0bc1.",
    "\u0b87\u0ba8\u0bcd\u0ba4 \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0bb2\u0bcd \u0b89\u0bb3\u0bcd\u0bb3 \u0bae\u0bbf\u0b95 \u0bae\u0bc1\u0b95\u0bcd\u0b95\u0bbf\u0baf\u0bae\u0bbe\u0ba9 \u0bb5\u0bbf\u0b9f\u0baf\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b95\u0bcd \u0b95\u0bc1\u0bb1\u0bcd\u0bb1\u0ba4\u0bcd\u0ba4\u0bc8 \u0bb5\u0bb0\u0bc8\u0baf\u0bb1\u0bc1\u0b95\u0bcd\u0b95\u0bc1\u0bae\u0bcd \u0bb5\u0bbf\u0ba4\u0bae\u0bcd, \u0baa\u0bbf\u0ba9\u0bcd\u0bb5\u0bb0\u0bc1\u0bb5\u0ba9\u0bb5\u0bb1\u0bcd\u0bb1\u0bc8 \u0b89\u0bb3\u0bcd\u0bb3\u0b9f\u0b95\u0bcd\u0b95\u0bbf\u0baf\u0ba4\u0bbe\u0b95\u0bc1\u0bae\u0bcd:",
    "\u2981 \u0b87\u0bb2\u0b99\u0bcd\u0b95\u0bc8\u0baf\u0bbf\u0bb2\u0bcd \u0b89\u0bb3\u0bcd\u0bb3 \u0b87\u0bb2\u0ba4\u0bcd\u0ba4\u0bbf\u0bb0\u0ba9\u0bbf\u0baf\u0bb2\u0bcd \u0b85\u0bae\u0bc8\u0baa\u0bcd\u0baa\u0bc1, \u0b95\u0ba3\u0bbf\u0ba9\u0bbf \u0b85\u0bae\u0bc8\u0baa\u0bcd\u0baa\u0bc1 \u0b85\u0bb2\u0bcd\u0bb2\u0ba4\u0bc1 \u0bb5\u0bb2\u0bc8\u0baf\u0bae\u0bc8\u0baa\u0bcd\u0baa\u0bc1 \u0b85\u0bb2\u0bcd\u0bb2\u0ba4\u0bc1 \u0b87\u0ba3\u0bc8\u0baf\u0ba4\u0bcd\u0ba4\u0bb3\u0ba4\u0bcd\u0ba4\u0bbf\u0bb1\u0bcd\u0b95\u0bc1 \u0b95\u0b9f\u0bc1\u0bae\u0bc8\u0baf\u0bbe\u0ba9 \u0b9a\u0bc7\u0ba4\u0ba4\u0bcd\u0ba4\u0bc8 \u0b8f\u0bb1\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0ba4\u0bb2\u0bcd",
    "\u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd3\u0bb5\u0ba4\u0bc1 \u0baa\u0bbf\u0bb0\u0bbf\u0bb5\u0bbf\u0ba9\u0bcd\u0baa\u0b9f\u0bbf, \u0b87\u0ba8\u0bcd\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bbf\u0bb2\u0bcd \u0b8f\u0ba4\u0bc7\u0ba9\u0bc1\u0bae\u0bcd \u0baa\u0bbf\u0ba9\u0bcd\u0bb5\u0bb0\u0bc1\u0bae\u0bcd \u0ba8\u0bcb\u0b95\u0bcd\u0b95\u0b99\u0bcd\u0b95\u0bb3\u0bc1\u0b95\u0bcd\u0b95\u0bbe\u0b95 \u0ba8\u0bbf\u0b95\u0bb4\u0bcd\u0ba4\u0bcd\u0ba4\u0baa\u0bcd\u0baa\u0b9f\u0bcd\u0b9f\u0bbe\u0bb2\u0bcd, \u0b85\u0ba4\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bbe\u0b95\u0bc1\u0bae\u0bcd. \u0b87\u0b9a\u0bcd\u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0bb2\u0bcd \u0b87\u0ba8\u0bcd\u0ba4 \u0b95\u0bc1\u0bb1\u0bcd\u0bb1\u0b99\u0bcd\u0b95\u0bb3\u0bc1\u0b95\u0bcd\u0b95\u0bc1 \u0bae\u0bb0\u0ba3 \u0ba4\u0ba3\u0bcd\u0b9f\u0ba9\u0bc8 \u0bb5\u0bb0\u0bc8 \u0ba4\u0ba3\u0bcd\u0b9f\u0ba9\u0bc8 \u0bb5\u0bb4\u0b99\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bbe\u0ba9 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0b89\u0bb3\u0bcd\u0bb3\u0ba9.",
    "b) \u0b87\u0bb2\u0b99\u0bcd\u0b95\u0bc8 \u0b85\u0bb0\u0b9a\u0bbe\u0b99\u0bcd\u0b95\u0ba4\u0bcd\u0ba4\u0bc8\u0baf\u0bcb \u0b85\u0bb2\u0bcd\u0bb2\u0ba4\u0bc1 \u0bb5\u0bc7\u0bb1\u0bc1 \u0b8e\u0ba8\u0bcd\u0ba4 \u0b85\u0bb0\u0b9a\u0bbe\u0b99\u0bcd\u0b95\u0ba4\u0bcd\u0ba4\u0bc8\u0baf\u0bcb \u0b85\u0bb2\u0bcd\u0bb2\u0ba4\u0bc1 \u0b9a\u0bb0\u0bcd\u0bb5\u0ba4\u0bc7\u0b9a \u0ba8\u0bbf\u0bb1\u0bc1\u0bb5\u0ba9\u0ba4\u0bcd\u0ba4\u0bc8\u0baf\u0bcb \u0b8e\u0ba8\u0bcd\u0ba4\u0bb5\u0bca\u0bb0\u0bc1 \u0b9a\u0bc6\u0baf\u0bb2\u0bc8\u0baf\u0bc1\u0bae\u0bcd \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1 \u0b85\u0bb2\u0bcd\u0bb2\u0ba4\u0bc1 \u0b9a\u0bc6\u0baf\u0bcd\u0baf\u0bbe\u0bae\u0bb2\u0bcd \u0b87\u0bb0\u0bc1\u0baa\u0bcd\u0baa\u0ba4\u0bb1\u0bcd\u0b95\u0bc1 \u0ba4\u0bb5\u0bb1\u0bbe\u0b95\u0bb5\u0bcb \u0b85\u0bb2\u0bcd\u0bb2\u0ba4\u0bc1 \u0b9a\u0b9f\u0bcd\u0b9f \u0bb5\u0bbf\u0bb0\u0bcb\u0ba4\u0bae\u0bbe\u0b95\u0bb5\u0bcb \u0bb5\u0bb1\u0bcd\u0baa\u0bc1\u0bb1\u0bc1\u0ba4\u0bcd\u0ba4\u0bc1\u0bb5\u0ba4\u0bc1 \u0b85\u0bb2\u0bcd\u0bb2\u0ba4\u0bc1;",
    "d) \u0b87\u0bb2\u0b99\u0bcd\u0b95\u0bc8 \u0b85\u0bb2\u0bcd\u0bb2\u0ba4\u0bc1 \u0bb5\u0bc7\u0bb1\u0bc1 \u0b8e\u0ba8\u0bcd\u0ba4 \u0b87\u0bb1\u0bc8\u0baf\u0bbe\u0ba3\u0bcd\u0bae\u0bc8 \u0b95\u0bca\u0ba3\u0bcd\u0b9f \u0ba8\u0bbe\u0b9f\u0bcd\u0b9f\u0bbf\u0ba9\u0bcd \u0baa\u0bbf\u0bb0\u0bbe\u0ba8\u0bcd\u0ba4\u0bbf\u0baf \u0b92\u0bb0\u0bc1\u0bae\u0bc8\u0baa\u0bcd\u0baa\u0bbe\u0b9f\u0bc1 \u0b85\u0bb2\u0bcd\u0bb2\u0ba4\u0bc1 \u0b87\u0bb1\u0bc8\u0baf\u0bbe\u0ba3\u0bcd\u0bae\u0bc8\u0baf\u0bc8 \u0bae\u0bc0\u0bb1\u0bc1\u0ba4\u0bb2\u0bcd, \u0b85\u0bb2\u0bcd\u0bb2\u0ba4\u0bc1",
    "e) \u0ba4\u0bc7\u0b9a\u0bbf\u0baf, \u0b87\u0ba9 \u0b85\u0bb2\u0bcd\u0bb2\u0ba4\u0bc1 \u0bae\u0ba4 \u0bb5\u0bc6\u0bb1\u0bc1\u0baa\u0bcd\u0baa\u0bc8\u0ba4\u0bcd \u0ba4\u0bc2\u0ba3\u0bcd\u0b9f\u0bc1\u0bae\u0bcd \u0ba8\u0bcb\u0b95\u0bcd\u0b95\u0ba4\u0bcd\u0ba4\u0bc1\u0b9f\u0ba9\u0bcd \u0baa\u0bcb\u0bb0\u0bcd \u0b85\u0bb2\u0bcd\u0bb2\u0ba4\u0bc1 \u0baa\u0bbe\u0b95\u0bc1\u0baa\u0bbe\u0b9f\u0bc1, \u0baa\u0b95\u0bc8 \u0b85\u0bb2\u0bcd\u0bb2\u0ba4\u0bc1 \u0bb5\u0ba9\u0bcd\u0bae\u0bc1\u0bb1\u0bc8\u0baf\u0bc8 \u0b8a\u0b95\u0bcd\u0b95\u0bc1\u0bb5\u0bbf\u0ba4\u0bcd\u0ba4\u0bb2\u0bcd",
    "\u0b87\u0ba4\u0ba9\u0bcd\u0bae\u0bc2\u0bb2\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b95\u0bcd \u0b95\u0bc1\u0bb1\u0bcd\u0bb1\u0bae\u0bcd \u0bae\u0bbf\u0b95\u0bb5\u0bc1\u0bae\u0bcd \u0baa\u0bb0\u0ba8\u0bcd\u0ba4 \u0b85\u0bb3\u0bb5\u0bbf\u0bb2\u0bcd \u0bb5\u0bb0\u0bc8\u0baf\u0bb1\u0bc1\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1 \u0b8e\u0ba9\u0bcd\u0baa\u0ba4\u0bc1 \u0ba4\u0bc6\u0bb3\u0bbf\u0bb5\u0bbe\u0b95\u0bbf\u0bb1\u0ba4\u0bc1. \u0b95\u0bc1\u0bb1\u0bbf\u0baa\u0bcd\u0baa\u0bbe\u0b95, \u0b85\u0ba4\u0bcd\u0ba4\u0bbf\u0baf\u0bbe\u0bb5\u0b9a\u0bbf\u0baf \u0b9a\u0bc7\u0bb5\u0bc8\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1 \u0b87\u0b9f\u0bc8\u0baf\u0bc2\u0bb1\u0bc1 \u0bb5\u0bbf\u0bb3\u0bc8\u0bb5\u0bbf\u0baa\u0bcd\u0baa\u0ba4\u0bc1 \u0b85\u0bb2\u0bcd\u0bb2\u0ba4\u0bc1 \u0b85\u0ba4\u0bcd\u0ba4\u0b95\u0bc8\u0baf \u0b9a\u0bc6\u0baf\u0bb1\u0bcd\u0baa\u0bbe\u0b9f\u0bcd\u0b9f\u0bbf\u0ba9\u0bcd \u0b89\u0bb1\u0bc1\u0baa\u0bcd\u0baa\u0bbf\u0ba9\u0bb0\u0bbe\u0b95 \u0b87\u0bb0\u0bc1\u0baa\u0bcd\u0baa\u0ba4\u0bc1 \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd\u0baa\u0b9f\u0bbf \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b95\u0bcd \u0b95\u0bc1\u0bb1\u0bcd\u0bb1\u0bae\u0bbe\u0b95 \u0b95\u0bb0\u0bc1\u0ba4\u0baa\u0bcd\u0baa\u0b9f\u0bc1\u0b95\u0bbf\u0bb1\u0ba4\u0bc1. \u0b8e\u0ba9\u0bb5\u0bc7, \u0b85\u0ba4\u0bcd\u0ba4\u0bbf\u0baf\u0bbe\u0bb5\u0b9a\u0bbf\u0baf \u0b9a\u0bc7\u0bb5\u0bc8\u0baf\u0bbe\u0b95 \u0bb5\u0bbf\u0ba4\u0bbf\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f \u0b9a\u0bc7\u0bb5\u0bc8 \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0ba4\u0bca\u0bb4\u0bbf\u0bb1\u0bcd\u0b9a\u0b99\u0bcd\u0b95 \u0ba8\u0b9f\u0bb5\u0b9f\u0bbf\u0b95\u0bcd\u0b95\u0bc8\u0b95\u0bb3\u0bc1\u0bae\u0bcd \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b95\u0bcd \u0b95\u0bc1\u0bb1\u0bcd\u0bb1\u0bae\u0bbe\u0b95 \u0b95\u0bc1\u0bb1\u0bcd\u0bb1\u0bae\u0bcd \u0b9a\u0bbe\u0b9f\u0bcd\u0b9f\u0baa\u0bcd\u0baa\u0b9f\u0bc1\u0bb5\u0ba4\u0bb1\u0bcd\u0b95\u0bbe\u0ba9 \u0b85\u0ba4\u0bbf\u0b95\u0bb0\u0bbf\u0ba4\u0bcd\u0ba4 \u0ba8\u0bbf\u0b95\u0bb4\u0bcd\u0ba4\u0b95\u0bb5\u0bc1 \u0b89\u0bb3\u0bcd\u0bb3\u0ba4\u0bc1.",
    "\u0bae\u0bc7\u0bb2\u0bc1\u0bae\u0bcd, \u0ba4\u0ba3\u0bcd\u0b9f\u0ba9\u0bc8 \u0b9a\u0b9f\u0bcd\u0b9f\u0b95\u0bcd\u0b95\u0bcb\u0bb5\u0bc8\u0baf\u0bbf\u0bb2\u0bcd \u0b89\u0bb3\u0bcd\u0bb3 \u0b9a\u0bbe\u0ba4\u0bbe\u0bb0\u0ba3 \u0b95\u0bc1\u0bb1\u0bcd\u0bb1\u0b99\u0bcd\u0b95\u0bb3\u0bc8 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0b95\u0bc1\u0bb1\u0bcd\u0bb1\u0b99\u0bcd\u0b95\u0bb3\u0bbe\u0b95 \u0bb5\u0bb0\u0bc8\u0baf\u0bb1\u0bc1\u0b95\u0bcd\u0b95\u0bc1\u0bae\u0bcd \u0ba4\u0bb1\u0bcd\u0bb1\u0bc1\u0ba3\u0bbf\u0baa\u0bc8\u0baa\u0bca\u0bb2\u0bbf\u0b9a\u0bbe\u0bb0\u0bc1\u0b95\u0bcd\u0b95\u0bc1 \u0b87\u0ba8\u0bcd\u0ba4 \u0b9a\u0b9f\u0bcd\u0b9f\u0bae\u0bcd \u0bb5\u0bb4\u0b99\u0bcd\u0b95\u0bc1\u0b95\u0bbf\u0bb1\u0ba4\u0bc1.",
    "\u0ba4\u0b9f\u0bc8 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0b85\u0bae\u0bc8\u0baa\u0bcd\u0baa\u0bbf\u0bb2\u0bcd \u0b89\u0bb1\u0bc1\u0baa\u0bcd\u0baa\u0bbf\u0ba9\u0bb0\u0bbe\u0b95 \u0b87\u0bb0\u0bc1\u0baa\u0bcd\u0baa\u0ba4\u0bc1\u0bae\u0bcd, \u0b85\u0ba4\u0bcd\u0ba4\u0b95\u0bc8\u0baf \u0b85\u0bae\u0bc8\u0baa\u0bcd\u0baa\u0bbf\u0bb2\u0bcd \u0b88\u0b9f\u0bc1\u0baa\u0b9f\u0bc1\u0bb5\u0ba4\u0bc1\u0bae\u0bcd \u0b95\u0bc2\u0b9f \u0b95\u0bc1\u0bb1\u0bcd\u0bb1\u0bae\u0bbe\u0b95\u0bc1\u0bae\u0bcd \u0b8e\u0ba9\u0bcd\u0bb1\u0bc1 \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd6\u0bb5\u0ba4\u0bc1 \u0b89\u0bb1\u0bc1\u0baa\u0bcd\u0baa\u0bc1\u0bb0\u0bc8 \u0b95\u0bc2\u0bb1\u0bc1\u0b95\u0bbf\u0bb1\u0ba4\u0bc1. \u0b92\u0bb0\u0bc1 \u0ba8\u0bbf\u0bb1\u0bc1\u0bb5\u0ba9\u0ba4\u0bcd\u0ba4\u0bc8 \u0ba4\u0b9f\u0bc8 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f \u0b85\u0bae\u0bc8\u0baa\u0bcd\u0baa\u0bbe\u0b95 \u0baa\u0bc6\u0baf\u0bb0\u0bbf\u0b9f\u0bc1\u0bb5\u0ba4\u0bb1\u0bcd\u0b95\u0bc1 \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b89\u0bb3\u0bcd\u0bb3\u0ba4\u0bc1 (\u0baa\u0bbf\u0bb0\u0bbf\u0bb5\u0bc1 82).",
    "\u0bae\u0bc7\u0bb2\u0bc1\u0bae\u0bcd, \u0bb5\u0bb0\u0bc8\u0bb5\u0bbf\u0ba9\u0bcd 10\u0bb5\u0ba4\u0bc1 \u0b89\u0bb1\u0bc1\u0baa\u0bcd\u0baa\u0bc1\u0bb0\u0bc8\u0baf\u0bbf\u0ba9\u0bcd \u0baa\u0bbf\u0bb0\u0b95\u0bbe\u0bb0\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd\u0ba4\u0bc8 \u0b8a\u0b95\u0bcd\u0b95\u0bc1\u0bb5\u0bbf\u0baa\u0bcd\u0baa\u0ba4\u0bc1 \u0b95\u0bc1\u0bb1\u0bcd\u0bb1\u0bae\u0bbe\u0b95\u0bc1\u0bae\u0bcd. \u0bae\u0bc7\u0bb2\u0bc1\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bae\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0b95\u0bc1\u0bb1\u0bcd\u0bb1\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bc8 \u0b8a\u0b95\u0bcd\u0b95\u0bc1\u0bb5\u0bbf\u0b95\u0bcd\u0b95\u0bc1\u0bae\u0bcd \u0bb5\u0b95\u0bc8\u0baf\u0bbf\u0bb2\u0bcd \u0b8a\u0b9f\u0b95\u0b99\u0bcd\u0b95\u0bb3\u0bbf\u0bb2\u0bcd \u0b85\u0bb1\u0bbf\u0b95\u0bcd\u0b95\u0bc8 \u0bb5\u0bc6\u0bb3\u0bbf\u0baf\u0bbf\u0b9f\u0bc1\u0bb5\u0ba4\u0bc1\u0bae\u0bcd \u0b95\u0bc1\u0bb1\u0bcd\u0bb1\u0bae\u0bbe\u0b95\u0bc1\u0bae\u0bcd. \u0b85\u0ba8\u0bcd\u0ba4\u0baa\u0bcd \u0baa\u0bbf\u0bb0\u0bbf\u0bb5\u0bc1 \u0bae\u0bb1\u0bcd\u0bb1\u0bc1\u0bae\u0bcd \u0baa\u0bbf\u0bb0\u0bbf\u0bb5\u0bc1 10(5) \u0b87\u0bb2\u0bcd \u0bb5\u0bbf\u0bb5\u0bb0\u0bbf\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0baa\u0b9f\u0bbf, \u0b92\u0bb0\u0bc1 \u0ba8\u0baa\u0bb0\u0bcd \u0b89\u0baf\u0bb0\u0bcd \u0ba8\u0bc0\u0ba4\u0bbf\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb2\u0bcd \u0ba4\u0ba9\u0ba4\u0bc1 \u0b9a\u0bc6\u0baf\u0bb2\u0bc1\u0b95\u0bcd\u0b95\u0bc1 \u0b9a\u0bae\u0bcd\u0bae\u0ba4\u0bae\u0bcd \u0ba4\u0bc6\u0bb0\u0bbf\u0bb5\u0bbf\u0b95\u0bcd\u0b95\u0bb5\u0bbf\u0bb2\u0bcd\u0bb2\u0bc8 \u0b8e\u0ba9\u0bcd\u0bb1\u0bc1 \u0ba8\u0bbf\u0bb0\u0bc2\u0baa\u0bbf\u0ba4\u0bcd\u0ba4\u0bbe\u0bb2\u0bcd, \u0b85\u0bb5\u0bb0\u0bcd \u0bae\u0bc0\u0ba4\u0bc1 \u0b87\u0ba8\u0bcd\u0ba4\u0b95\u0bcd \u0b95\u0bc1\u0bb1\u0bcd\u0bb1\u0b9a\u0bcd\u0b9a\u0bbe\u0b9f\u0bcd\u0b9f\u0bc1\u0b95\u0bb3\u0bc8 \u0b9a\u0bc1\u0bae\u0ba4\u0bcd\u0ba4 \u0bae\u0bc1\u0b9f\u0bbf\u0baf\u0bbe\u0ba4\u0bc1. \u0b87\u0ba4\u0bc1 \u0bb5\u0bb4\u0b95\u0bcd\u0b95\u0bbf\u0bb2\u0bcd \u0b86\u0ba4\u0bbe\u0bb0\u0ba4\u0bcd\u0ba4\u0bc8 \u0ba8\u0bbf\u0bb0\u0bc2\u0baa\u0bbf\u0b95\u0bcd\u0b95\u0bc1\u0bae\u0bcd \u0baa\u0bca\u0bb1\u0bc1\u0baa\u0bcd\u0baa\u0bc8 \u0bae\u0bbe\u0bb1\u0bcd\u0bb1\u0bc1\u0b95\u0bbf\u0bb1\u0ba4\u0bc1. \u0b87\u0ba4\u0bc1 \u0b95\u0bc1\u0bb1\u0bcd\u0bb1\u0bae\u0bb1\u0bcd\u0bb1\u0bb5\u0bb0\u0bcd \u0b8e\u0ba9\u0bcd\u0bb1 \u0b85\u0ba9\u0bc1\u0bae\u0bbe\u0ba9\u0ba4\u0bcd\u0ba4\u0bbf\u0bb1\u0bcd\u0b95\u0bc1 \u0b8e\u0ba4\u0bbf\u0bb0\u0bbe\u0ba9 \u0b92\u0bb0\u0bc1 \u0b8f\u0bb1\u0bcd\u0baa\u0bbe\u0b9f\u0bbe\u0b95\u0bc1\u0bae\u0bcd.",
    "\u0bb5\u0bb0\u0bc8\u0bb5\u0bbf\u0ba9\u0bcd 11\u0bb5\u0ba4\u0bc1 \u0baa\u0bbf\u0bb0\u0bbf\u0bb5\u0bbf\u0ba9\u0bcd \u0baa\u0bbf\u0bb0\u0b95\u0bbe\u0bb0\u0bae\u0bcd, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0b85\u0bb1\u0bbf\u0b95\u0bcd\u0b95\u0bc8\u0b95\u0bb3\u0bc8 \u0bb5\u0bc6\u0bb3\u0bbf\u0baf\u0bbf\u0b9f\u0bc1\u0bb5\u0ba4\u0bc1\u0bae\u0bcd \u0b95\u0bc2\u0b9f \u0b95\u0bc1\u0bb1\u0bcd\u0bb1\u0bae\u0bbe\u0b95\u0bc1\u0bae\u0bcd. \u0b92\u0bb0\u0bc1\u0bb5\u0bb0\u0bcd \u0b89\u0baf\u0bb0\u0bcd \u0ba8\u0bc0\u0ba4\u0bbf\u0bae\u0ba9\u0bcd\u0bb1\u0ba4\u0bcd\u0ba4\u0bbf\u0bb2\u0bcd \u0b85\u0ba8\u0bcd\u0ba4 \u0b85\u0bb1\u0bbf\u0b95\u0bcd\u0b95\u0bc8\u0b95\u0bb3\u0bc8 \u0bb5\u0bc6\u0bb3\u0bbf\u0baf\u0bbf\u0b9f \u0ba4\u0bbe\u0ba9\u0bcd \u0b85\u0ba9\u0bc1\u0bae\u0ba4\u0bbf \u0bb5\u0bb4\u0b99\u0bcd\u0b95\u0bb5\u0bbf\u0bb2\u0bcd\u0bb2\u0bc8 \u0b85\u0bb2\u0bcd\u0bb2\u0ba4\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bae\u0bcd \u0b95\u0bc1\u0bb1\u0bbf\u0ba4\u0bcd\u0ba4 \u0ba4\u0ba9\u0ba4\u0bc1 \u0b95\u0bb0\u0bc1\u0ba4\u0bcd\u0ba4\u0bc1\u0b95\u0bcd\u0b95\u0bb3\u0bcd \u0b9a\u0bc7\u0bb0\u0bcd\u0b95\u0bcd\u0b95\u0baa\u0bcd\u0baa\u0b9f\u0bb5\u0bbf\u0bb2\u0bcd\u0bb2\u0bc8 \u0b8e\u0ba9\u0bcd\u0bb1\u0bc1 \u0ba8\u0bbf\u0bb0\u0bc2\u0baa\u0bbf\u0ba4\u0bcd\u0ba4\u0bbe\u0bb2\u0bcd, \u0b85\u0bb5\u0bb0\u0bcd \u0b87\u0ba8\u0bcd\u0ba4\u0b95\u0bcd \u0b95\u0bc1\u0bb1\u0bcd\u0bb1\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bcd \u0b95\u0bc1\u0bb1\u0bcd\u0bb1\u0bb5\u0bbe\u0bb3\u0bbf\u0baf\u0bbe\u0b95 \u0b95\u0bbe\u0ba3\u0baa\u0bcd\u0baa\u0b9f \u0bae\u0bbe\u0b9f\u0bcd\u0b9f\u0bbe\u0bb0\u0bcd. \u0b87\u0ba8\u0bcd\u0ba4\u0b8f\u0bb1\u0bcd\u0baa\u0bbe\u0b9f\u0bc1 \u0b95\u0bc2\u0b9f \u0b95\u0bc1\u0bb1\u0bcd\u0bb1\u0bae\u0bb1\u0bcd\u0bb1\u0bb5\u0bb0\u0bcd \u0b8e\u0ba9\u0bcd\u0bb1 \u0b85\u0ba9\u0bc1\u0bae\u0bbe\u0ba9\u0ba4\u0bcd\u0ba4\u0bbf\u0bb1\u0bcd\u0b95\u0bc1\u0bae\u0bcd \u0b8e\u0ba4\u0bbf\u0bb0\u0bbe\u0ba9\u0ba4\u0bc1. \u0bae\u0bc7\u0bb2\u0bc1\u0bae\u0bcd, \u0bb5\u0bb0\u0bc8\u0bb5\u0bbf\u0ba9\u0bcd 15\u0bb5\u0ba4\u0bc1 \u0baa\u0bbf\u0bb0\u0bbf\u0bb5\u0bc1, \u0baa\u0bca\u0bb2\u0bbf\u0b9a\u0bbe\u0bb0\u0bbf\u0b9f\u0bae\u0bcd \u0ba4\u0b95\u0bb5\u0bb2\u0bcd\u0b95\u0bb3\u0bc8 \u0bae\u0bb1\u0bc8\u0baa\u0bcd\u0baa\u0ba4\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd \u0b8e\u0ba9\u0bcd\u0bb1\u0bc1 \u0b95\u0bc1\u0bb1\u0bbf\u0baa\u0bcd\u0baa\u0bbf\u0b9f\u0bc1\u0b95\u0bbf\u0bb1\u0ba4\u0bc1.",
    "\u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bcd (\u0baa\u0bbf\u0bb0\u0bbf\u0bb5\u0bc1 19) \u0b95\u0bc1\u0bb1\u0bcd\u0bb1\u0b99\u0bcd\u0b95\u0bb3\u0bc1\u0b95\u0bcd\u0b95\u0bc1 \u0baa\u0bbf\u0b9f\u0bbf\u0baf\u0bbe\u0ba3\u0bc8 \u0b87\u0bb2\u0bcd\u0bb2\u0bbe\u0bae\u0bb2\u0bcd \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1 \u0b92\u0bb0\u0bc1 \u0baa\u0bca\u0bb2\u0bbf\u0bb8\u0bcd \u0b85\u0ba4\u0bbf\u0b95\u0bbe\u0bb0\u0bbf, \u0b86\u0baf\u0bc1\u0ba4\u0baa\u0bcd\u0baa\u0b9f\u0bc8 \u0b85\u0ba4\u0bbf\u0b95\u0bbe\u0bb0\u0bbf \u0b85\u0bb2\u0bcd\u0bb2\u0ba4\u0bc1 \u0b95\u0b9f\u0bb2\u0bcb\u0bb0 \u0b95\u0bbe\u0bb5\u0bb1\u0bcd\u0baa\u0b9f\u0bc8 \u0b85\u0ba4\u0bbf\u0b95\u0bbe\u0bb0\u0bbf\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b89\u0bb3\u0bcd\u0bb3\u0ba4\u0bc1. \u0ba4\u0bb1\u0bcd\u0baa\u0bcb\u0ba4\u0bc8\u0baf \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0ba4\u0bcd \u0ba4\u0b9f\u0bc8\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd (\u0ba4\u0bb1\u0bcd\u0b95\u0bbe\u0bb2\u0bbf\u0b95 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd) \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bbf\u0ba9\u0bcd\u0baa\u0b9f\u0bbf, \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd \u0ba4\u0bca\u0b9f\u0bb0\u0bcd\u0baa\u0bbe\u0b95 \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0bb5\u0ba4\u0bc1,\u0b9a\u0bbf\u0bb0\u0bc7\u0bb7\u0bcd\u0b9f \u0baa\u0bca\u0bb2\u0bbf\u0bb8\u0bcd \u0b85\u0ba4\u0bcd\u0ba4\u0bbf\u0baf\u0b9f\u0bcd\u0b9a\u0b95\u0bb0\u0bbf\u0ba9\u0bcd \u0b8e\u0bb4\u0bc1\u0ba4\u0bcd\u0ba4\u0bc1\u0baa\u0bcd\u0baa\u0bc2\u0bb0\u0bcd\u0bb5 \u0b89\u0ba4\u0bcd\u0ba4\u0bb0\u0bb5\u0bbf\u0ba9\u0bcd \u0baa\u0bc7\u0bb0\u0bbf\u0bb2\u0bcd \u0b89\u0baa\u0baa\u0bca\u0bb2\u0bbf\u0bb8\u0bcd \u0baa\u0bb0\u0bbf\u0b9a\u0bcb\u0ba4\u0b95\u0bb0\u0bbe\u0bb2\u0bcd\u0b85\u0bb2\u0bcd\u0bb2\u0ba4\u0bc1 \u0b89\u0baf\u0bb0\u0bcd \u0b85\u0ba4\u0bbf\u0b95\u0bbe\u0bb0\u0bbf\u0baf\u0bbe\u0bb2\u0bcd \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f \u0bb5\u0bc7\u0ba3\u0bcd\u0b9f\u0bc1\u0bae\u0bcd.",
    "\u0bae\u0bc1\u0ba9\u0bcd\u0bae\u0bca\u0bb4\u0bbf\u0baf\u0baa\u0bcd\u0baa\u0b9f\u0bcd\u0b9f \u0b9a\u0b9f\u0bcd\u0b9f\u0bae\u0bcd \u0b87\u0bb2\u0b99\u0bcd\u0b95\u0bc8 \u0baa\u0bca\u0bb2\u0bbf\u0bb8\u0bcd\u0ba4\u0bc1\u0bb1\u0bc8\u0baf\u0bbf\u0bb2\u0bcd \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0bb5\u0bbf\u0b9a\u0bbe\u0bb0\u0ba3\u0bc8\u0b95\u0bcd\u0b95\u0bbe\u0b95 \"\u0bb5\u0bbf\u0b9a\u0bc7\u0b9f \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0ba4\u0b9f\u0bc1\u0baa\u0bcd\u0baa\u0bc1 \u0bae\u0bc1\u0b95\u0bb5\u0bb0\u0b95\u0bae\u0bcd\" \u0b8e\u0ba9\u0bcd\u0bb1 \u0bb5\u0bbf\u0b9a\u0bc7\u0b9f \u0baa\u0bbf\u0bb0\u0bbf\u0bb5\u0bc8\u0baf\u0bc1\u0bae\u0bcd \u0ba8\u0bbf\u0bb1\u0bc1\u0bb5\u0bc1\u0b95\u0bbf\u0bb1\u0ba4\u0bc1. \u0baa\u0bbe\u0bb0\u0bae\u0bcd\u0baa\u0bb0\u0bbf\u0baf \u0baa\u0bca\u0bb2\u0bbf\u0bb8\u0bcd \u0baa\u0baf\u0bbf\u0bb1\u0bcd\u0b9a\u0bbf \u0baa\u0bc6\u0bb1\u0bcd\u0bb1 \u0b85\u0ba4\u0bbf\u0b95\u0bbe\u0bb0\u0bbf\u0b95\u0bb3\u0bc1\u0b95\u0bcd\u0b95\u0bc1 \u0bae\u0bc7\u0bb2\u0ba4\u0bbf\u0b95\u0bae\u0bbe\u0b95, \u0b87\u0ba8\u0bcd\u0ba4 \u0baa\u0bbf\u0bb0\u0bbf\u0bb5\u0bc1 \u0b9a\u0b9f\u0bcd\u0b9f \u0bb5\u0bbf\u0bb5\u0b95\u0bbe\u0bb0\u0b99\u0bcd\u0b95\u0bb3\u0bcd, \u0ba4\u0b95\u0bb5\u0bb2\u0bcd \u0ba4\u0bca\u0bb4\u0bbf\u0bb2\u0bcd\u0ba8\u0bc1\u0b9f\u0bcd\u0baa\u0bae\u0bcd \u0bae\u0bb1\u0bcd\u0bb1\u0bc1\u0bae\u0bcd \u0ba4\u0b9f\u0bc8\u0baf\u0bb5\u0bbf\u0baf\u0bb2\u0bcd \u0bae\u0bb0\u0bc1\u0ba4\u0bcd\u0ba4\u0bc1\u0bb5\u0bae\u0bcd \u0baa\u0bcb\u0ba9\u0bcd\u0bb1 \u0baa\u0bb2\u0bcd\u0bb5\u0bc7\u0bb1\u0bc1 \u0ba4\u0bc1\u0bb1\u0bc8\u0b95\u0bb3\u0bbf\u0bb2\u0bcd \u0ba8\u0bbf\u0baa\u0bc1\u0ba3\u0bb0\u0bcd\u0b95\u0bb3\u0bc8\u0b95\u0bcd \u0b95\u0bca\u0ba3\u0bcd\u0b9f\u0bbf\u0bb0\u0bc1\u0b95\u0bcd\u0b95\u0bc1\u0bae\u0bcd. \u0bae\u0bc7\u0bb2\u0bc1\u0bae\u0bcd, \u0baa\u0bc1\u0bb2\u0ba9\u0bbe\u0baf\u0bcd\u0bb5\u0bc1\u0baa\u0bcd \u0baa\u0ba3\u0bbf\u0b95\u0bb3\u0bc1\u0b95\u0bcd\u0b95\u0bbe\u0b95 \u0baa\u0bb2\u0bcd\u0bb5\u0bc7\u0bb1\u0bc1 \u0b85\u0bb0\u0b9a \u0ba8\u0bbf\u0bb1\u0bc1\u0bb5\u0ba9\u0b99\u0bcd\u0b95\u0bb3\u0bbf\u0ba9\u0bcd \u0ba8\u0bc7\u0bb0\u0b9f\u0bbf \u0b86\u0ba4\u0bb0\u0bb5\u0bc8\u0baa\u0bcd \u0baa\u0bc6\u0bb1\u0bc1\u0bb5\u0ba4\u0bb1\u0bcd\u0b95\u0bbe\u0ba9 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9. \u0bb5\u0bbf\u0b9a\u0bbe\u0bb0\u0ba3\u0bc8 \u0ba8\u0bcb\u0b95\u0bcd\u0b95\u0b99\u0bcd\u0b95\u0bb3\u0bc1\u0b95\u0bcd\u0b95\u0bbe\u0b95 \u0ba4\u0bc7\u0bb5\u0bc8\u0baf\u0bbe\u0ba9 \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1 \u0ba8\u0bc0\u0ba4\u0bbf\u0bb5\u0bbe\u0ba9\u0bbf\u0ba9\u0bcd\u0ba4\u0bb1\u0bcd\u0bb1\u0bc1\u0ba3\u0bbf\u0baa\u0bc8 \u0bae\u0b9f\u0bcd\u0b9f\u0bc1\u0baa\u0bcd\u0baa\u0b9f\u0bc1\u0ba4\u0bcd\u0ba4 \u0b92\u0bb0\u0bc1 \u0b8f\u0bb1\u0bcd\u0baa\u0bbe\u0b9f\u0bc1 \u0b9a\u0bc7\u0bb0\u0bcd\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1\u0b9f\u0ba9\u0bcd \u0baa\u0bca\u0bb2\u0bbf\u0bb8\u0bcd \u0b85\u0ba4\u0bcd\u0ba4\u0bbf\u0baf\u0b9f\u0bcd\u0b9a\u0b95\u0bb0\u0bbf\u0ba9\u0bcd \u0b95\u0bcb\u0bb0\u0bbf\u0b95\u0bcd\u0b95\u0bc8\u0baf\u0bbf\u0ba9\u0bcd \u0baa\u0bc7\u0bb0\u0bbf\u0bb2\u0bcd \u0b85\u0ba4\u0bcd\u0ba4\u0b95\u0bc8\u0baf \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bcd \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95\u0baa\u0bcd\u0baa\u0b9f \u0bb5\u0bc7\u0ba3\u0bcd\u0b9f\u0bc1\u0bae\u0bcd.",
    "\u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd \u0ba4\u0bca\u0b9f\u0bb0\u0bcd\u0baa\u0bbf\u0bb2\u0bcd \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f\u0bb5\u0bb0\u0bcd\u0b95\u0bb3\u0bc8 48 \u0bae\u0ba3\u0bbf\u0ba4\u0bcd\u0ba4\u0bbf\u0baf\u0bbe\u0bb2\u0b99\u0bcd\u0b95\u0bb3\u0bc1\u0b95\u0bcd\u0b95\u0bc1\u0bb3\u0bcd \u0ba8\u0bc0\u0ba4\u0bbf\u0bb5\u0bbe\u0ba9\u0bcd \u0bae\u0bc1\u0ba9\u0bcd\u0ba9\u0bbf\u0bb2\u0bc8\u0baf\u0bbf\u0bb2\u0bcd \u0b86\u0b9c\u0bb0\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0bb1\u0bcd\u0b95\u0bc1 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9. \u0bae\u0bb0\u0bc1\u0ba4\u0bcd\u0ba4\u0bc1\u0bb5\u0baa\u0bcd \u0baa\u0bb0\u0bbf\u0b9a\u0bcb\u0ba4\u0ba9\u0bc8\u0b95\u0bcd\u0b95\u0bc1 \u0b89\u0b9f\u0bcd\u0baa\u0b9f\u0bc1\u0ba4\u0bcd\u0ba4\u0baa\u0bcd\u0baa\u0b9f \u0bb5\u0bc7\u0ba3\u0bcd\u0b9f\u0bbf\u0baf\u0ba4\u0ba9\u0bcd \u0b85\u0bb5\u0b9a\u0bbf\u0baf\u0bae\u0bcd, \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f\u0bae\u0bc8 \u0ba4\u0bca\u0b9f\u0bb0\u0bcd\u0baa\u0bbf\u0bb2\u0bcd \u0b89\u0bb1\u0bb5\u0bbf\u0ba9\u0bb0\u0bcd\u0b95\u0bb3\u0bc1\u0b95\u0bcd\u0b95\u0bc1 \u0b85\u0bb1\u0bbf\u0bb5\u0bbf\u0b95\u0bcd\u0b95 \u0bb5\u0bc7\u0ba3\u0bcd\u0b9f\u0bbf\u0baf \u0b85\u0bb5\u0b9a\u0bbf\u0baf\u0bae\u0bcd, \u0b85\u0ba4\u0bcd\u0ba4\u0bc1\u0b9f\u0ba9\u0bcd 72 \u0bae\u0ba3\u0bbf\u0ba4\u0bcd\u0ba4\u0bbf\u0baf\u0bbe\u0bb2\u0b99\u0bcd\u0b95\u0bb3\u0bc1\u0b95\u0bcd\u0b95\u0bc1\u0bb3\u0bcd \u0b87\u0bb2\u0b99\u0bcd\u0b95\u0bc8 \u0bae\u0ba9\u0bbf\u0ba4 \u0b89\u0bb0\u0bbf\u0bae\u0bc8\u0b95\u0bb3\u0bcd \u0b86\u0ba3\u0bc8\u0b95\u0bcd\u0b95\u0bc1\u0bb4\u0bc1\u0bb5\u0bbf\u0bb1\u0bcd\u0b95\u0bc1 \u0b85\u0bb1\u0bbf\u0bb5\u0bbf\u0b95\u0bcd\u0b95 \u0bb5\u0bc7\u0ba3\u0bcd\u0b9f\u0bbf\u0baf \u0ba4\u0bc7\u0bb5\u0bc8\u0baa\u0bcd\u0baa\u0bbe\u0b9f\u0bc1\u0b95\u0bb3\u0bc1\u0bae\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9. \u0b87\u0ba8\u0bcd\u0ba4 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0ba4\u0bb5\u0bb1\u0bbe\u0ba9 \u0baa\u0baf\u0ba9\u0bcd\u0baa\u0bbe\u0b9f\u0bcd\u0b9f\u0bc8\u0ba4\u0bcd \u0ba4\u0ba3\u0bbf\u0b95\u0bcd\u0b95\u0bc1\u0bae\u0bcd \u0ba4\u0bbf\u0bb1\u0ba9\u0bc8 \u0b89\u0bb0\u0bc1\u0bb5\u0bbe\u0b95\u0bcd\u0b95\u0bc1\u0b95\u0bbf\u0ba9\u0bcd\u0bb1\u0ba9.",
    "\u0b87\u0ba4\u0bc1 \u0bb5\u0bb4\u0b95\u0bcd\u0b95\u0bc1\u0ba4\u0bcd \u0ba4\u0bca\u0b9f\u0bb0\u0bbe\u0bae\u0bb2\u0bcd \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd \u0b95\u0bbe\u0bb5\u0bb2\u0bbf\u0bb2\u0bcd \u0bb5\u0bc8\u0b95\u0bcd\u0b95\u0bc1\u0bae\u0bcd \u0b95\u0bbe\u0bb2\u0ba4\u0bcd\u0ba4\u0bc8 \u0b85\u0ba4\u0bbf\u0b95\u0baa\u0b9f\u0bcd\u0b9a\u0bae\u0bbe\u0b95 \u0b92\u0bb0\u0bc1 \u0bb5\u0bb0\u0bc1\u0b9f\u0ba4\u0bcd\u0ba4\u0bbf\u0bb1\u0bcd\u0b95\u0bc1\u0b95\u0bcd \u0bae\u0b9f\u0bcd\u0b9f\u0bc1\u0baa\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0ba9\u0bcd \u0bae\u0bc2\u0bb2\u0bae\u0bbe\u0b95 \u0b9a\u0ba8\u0bcd\u0ba4\u0bc7\u0b95 \u0ba8\u0baa\u0bb0\u0bcd\u0b95\u0bb3\u0bbf\u0ba9\u0bcd \u0b89\u0bb0\u0bbf\u0bae\u0bc8\u0b95\u0bb3\u0bc8\u0baf\u0bc1\u0bae\u0bcd \u0baa\u0bc1\u0bb2\u0ba9\u0bbe\u0baf\u0bcd\u0bb5\u0bbe\u0bb3\u0bb0\u0bcd\u0b95\u0bb3\u0bbf\u0ba9\u0bcd \u0baa\u0bca\u0bb1\u0bc1\u0baa\u0bcd\u0baa\u0bc1\u0b95\u0bb3\u0bc8\u0baf\u0bc1\u0bae\u0bcd \u0bb5\u0bb2\u0bbf\u0baf\u0bc1\u0bb1\u0bc1\u0ba4\u0bcd\u0ba4\u0bc1\u0b95\u0bbf\u0bb1\u0ba4\u0bc1. \u0b87\u0ba4\u0ba9\u0bcd\u0baa\u0b9f\u0bbf, \u0ba4\u0bb1\u0bcd\u0baa\u0bcb\u0ba4\u0bc1\u0bb3\u0bcd\u0bb3 \u0b9a\u0b9f\u0bcd\u0b9f\u0ba4\u0bcd\u0ba4\u0bc1\u0b9f\u0ba9\u0bcd \u0b92\u0baa\u0bcd\u0baa\u0bbf\u0b9f\u0bc1\u0b95\u0bc8\u0baf\u0bbf\u0bb2\u0bcd \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f\u0bb5\u0bb0\u0bcd\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbf\u0bb2\u0bcd \u0b85\u0bb0\u0b9a\u0bbe\u0b99\u0bcd\u0b95\u0ba4\u0bcd\u0ba4\u0bbf\u0ba9\u0bcd \u0baa\u0bca\u0bb1\u0bc1\u0baa\u0bcd\u0baa\u0bc1\u0b95\u0bcd\u0b95\u0bc2\u0bb1\u0bb2\u0bcd \u0b85\u0ba4\u0bbf\u0b95\u0bb0\u0bbf\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1.",
    "\u0baa\u0bca\u0bb2\u0bbf\u0bb8\u0bcd \u0ba8\u0bbf\u0bb2\u0bc8\u0baf\u0ba4\u0bcd\u0ba4\u0bbf\u0ba9\u0bcd \u0b95\u0bcb\u0bb0\u0bbf\u0b95\u0bcd\u0b95\u0bc8\u0baf\u0bbf\u0ba9\u0bcd \u0baa\u0bc7\u0bb0\u0bbf\u0bb2\u0bcd \u0bae\u0bc2\u0ba9\u0bcd\u0bb1\u0bc1 \u0bae\u0bbe\u0ba4\u0b99\u0bcd\u0b95\u0bb3\u0bcd \u0bb5\u0bb0\u0bc8 \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd \u0b95\u0bbe\u0bb5\u0bb2\u0bbf\u0bb2\u0bcd \u0bb5\u0bc8\u0baa\u0bcd\u0baa\u0ba4\u0bb1\u0bcd\u0b95\u0bc1 \u0b89\u0ba4\u0bcd\u0ba4\u0bb0\u0bb5\u0bc1 \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0bae\u0bcd \u0baa\u0bbf\u0bb0\u0ba4\u0bbf \u0baa\u0bca\u0bb2\u0bbf\u0bb8\u0bcd\u0bae\u0bbe \u0b85\u0ba4\u0bbf\u0baa\u0bb0\u0bc1\u0b95\u0bcd\u0b95\u0bc1 \u0b89\u0bb3\u0bcd\u0bb3\u0ba4\u0bc1\u0b9f\u0ba9\u0bcd, \u0bae\u0bc2\u0ba9\u0bcd\u0bb1\u0bc1 \u0bae\u0bbe\u0ba4\u0b99\u0bcd\u0b95\u0bb3\u0bc1\u0b95\u0bcd\u0b95\u0bc1\u0baa\u0bcd \u0baa\u0bbf\u0bb1\u0b95\u0bc1 \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd \u0b95\u0bbe\u0bb5\u0bb2\u0bbf\u0bb2\u0bcd \u0bb5\u0bc8\u0b95\u0bcd\u0b95\u0bc1\u0bae\u0bcd \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0ba8\u0bc0\u0b9f\u0bcd\u0b9f\u0bbf\u0b95\u0bcd\u0b95\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0bae\u0bcd \u0ba8\u0bc0\u0ba4\u0bbf\u0bb5\u0bbe\u0ba9\u0bcd \u0b92\u0bb0\u0bc1\u0bb5\u0bb0\u0bc1\u0b95\u0bcd\u0b95\u0bc1 \u0b89\u0bb3\u0bcd\u0bb3\u0ba4\u0bc1. \u0b92\u0bb0\u0bc1\u0bb5\u0bb0\u0bcd \u0b85\u0ba4\u0bbf\u0b95\u0baa\u0b9f\u0bcd\u0b9a\u0bae\u0bbe\u0b95 12 \u0bae\u0bbe\u0ba4\u0b99\u0bcd\u0b95\u0bb3\u0bcd \u0bb5\u0bb0\u0bc8 \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd\u0b95\u0bbe\u0bb5\u0bb2\u0bcd \u0b89\u0ba4\u0bcd\u0ba4\u0bb0\u0bb5\u0bbf\u0ba9\u0bcd \u0baa\u0bc7\u0bb0\u0bbf\u0bb2\u0bcd \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd\u0b95\u0bbe\u0bb5\u0bb2\u0bbf\u0bb2\u0bcd \u0bb5\u0bc8\u0b95\u0bcd\u0b95\u0baa\u0bcd\u0baa\u0b9f\u0bb2\u0bbe\u0bae\u0bcd. \u0ba4\u0bb1\u0bcd\u0baa\u0bcb\u0ba4\u0bc1\u0bb3\u0bcd\u0bb3 \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd\u0baa\u0b9f\u0bbf, \u0b85\u0ba4\u0bbf\u0b95\u0baa\u0b9f\u0bcd\u0b9a\u0bae\u0bbe\u0b95 18 \u0bae\u0bbe\u0ba4\u0b99\u0bcd\u0b95\u0bb3\u0bcd \u0bb5\u0bb0\u0bc8 \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd\u0b95\u0bbe\u0bb5\u0bb2\u0bcd \u0b89\u0ba4\u0bcd\u0ba4\u0bb0\u0bb5\u0bc1 \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95 \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b89\u0bb3\u0bcd\u0bb3\u0ba4\u0bc1. \u0b87\u0ba4\u0ba9\u0bcd\u0baa\u0b9f\u0bbf, \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd\u0b95\u0bbe\u0bb5\u0bb2\u0bcd \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0ba4\u0bcd\u0ba4\u0bc8 \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bc1 \u0b85\u0bae\u0bc8\u0b9a\u0bcd\u0b9a\u0bb0\u0bbf\u0b9f\u0bae\u0bbf\u0bb0\u0bc1\u0ba8\u0bcd\u0ba4\u0bc1 \u0baa\u0bbf\u0bb0\u0ba4\u0bbf\u0baa\u0bcd \u0baa\u0bca\u0bb2\u0bbf\u0bb8\u0bcd \u0bae\u0bbe \u0b85\u0ba4\u0bbf\u0baa\u0bb0\u0bcd \u0b92\u0bb0\u0bc1\u0bb5\u0bb0\u0bc1\u0b95\u0bcd\u0b95\u0bc1 \u0bae\u0bbe\u0bb1\u0bcd\u0bb1\u0bc1\u0bb5\u0ba4\u0bb1\u0bcd\u0b95\u0bc1 \u0b87\u0ba8\u0bcd\u0ba4 \u0bb5\u0bb0\u0bc8\u0bb5\u0bc1 \u0bae\u0bc1\u0ba9\u0bcd\u0bae\u0bca\u0bb4\u0bbf\u0b95\u0bbf\u0bb1\u0ba4\u0bc1.",
    "\u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0baa\u0bbf\u0bb0\u0bbf\u0bb5\u0bc1 71, \u0b8e\u0ba8\u0bcd\u0ba4\u0bb5\u0bca\u0bb0\u0bc1 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bbf\u0bb2\u0bc1\u0bae\u0bcd \u0b88\u0b9f\u0bc1\u0baa\u0b9f\u0bc1\u0bae\u0bcd \u0ba8\u0baa\u0bb0\u0bcd\u0b95\u0bb3\u0bcd \u0bae\u0bc0\u0ba4\u0bbe\u0ba9 \u0bb5\u0bb4\u0b95\u0bcd\u0b95\u0bc1 \u0b9a\u0bc6\u0baf\u0ba9\u0bcd\u0bae\u0bc1\u0bb1\u0bc8\u0baf\u0bc8\u0b87\u0b9f\u0bc8\u0ba8\u0bbf\u0bb1\u0bc1\u0ba4\u0bcd\u0ba4 \u0b85\u0bb2\u0bcd\u0bb2\u0ba4\u0bc1 \u0b92\u0ba4\u0bcd\u0ba4\u0bbf\u0bb5\u0bc8\u0b95\u0bcd\u0b95 \u0b9a\u0b9f\u0bcd\u0b9f\u0bae\u0bbe\u0b85\u0ba4\u0bbf\u0baa\u0bb0\u0bc1\u0b95\u0bcd\u0b95\u0bc1 \u0bb5\u0bbf\u0b9a\u0bc7\u0b9f \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0b95\u0bbf\u0bb1\u0ba4\u0bc1.",
    "\u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd62\u0bb5\u0ba4\u0bc1 \u0baa\u0bbf\u0bb0\u0bbf\u0bb5\u0bbf\u0ba9\u0bcd\u0baa\u0b9f\u0bbf, \u0b86\u0baa\u0ba4\u0bcd\u0ba4\u0bc8 \u0b85\u0bb2\u0bcd\u0bb2\u0ba4\u0bc1 \u0b9a\u0bc7\u0ba4\u0bbe\u0bb0\u0ba4\u0bcd\u0ba4\u0bc8 \u0ba4\u0bb5\u0bbf\u0bb0\u0bcd\u0baa\u0bcd\u0baa\u0ba4\u0bb1\u0bcd\u0b95\u0bbe\u0b95, \u0b92\u0bb0\u0bc1 \u0b95\u0bc1\u0bb1\u0bbf\u0baa\u0bcd\u0baa\u0bbf\u0b9f\u0bcd\u0b9f \u0baa\u0b95\u0bc1\u0ba4\u0bbf\u0b95\u0bcd\u0b95\u0bc1\u0bb3\u0bcd \u0bae\u0b95\u0bcd\u0b95\u0bb3\u0bcd \u0ba8\u0bc1\u0bb4\u0bc8\u0bb5\u0ba4\u0bc8\u0ba4\u0bcd \u0ba4\u0b9f\u0bc1\u0ba4\u0bcd\u0ba4\u0bb2\u0bcd, \u0b85\u0ba8\u0bcd\u0ba4\u0baa\u0bcd \u0baa\u0b95\u0bc1\u0ba4\u0bbf\u0baf\u0bbf\u0bb2\u0bbf\u0bb0\u0bc1\u0ba8\u0bcd\u0ba4\u0bc1 \u0bae\u0b95\u0bcd\u0b95\u0bb3\u0bc8 \u0bb5\u0bc6\u0bb3\u0bbf\u0baf\u0bc7\u0bb1\u0bcd\u0bb1\u0bc1\u0ba4\u0bb2\u0bcd, \u0bb5\u0bc0\u0ba4\u0bbf\u0baf\u0bbf\u0bb2\u0bcd \u0ba8\u0b9f\u0bae\u0bbe\u0b9f\u0bc1\u0bb5\u0ba4\u0bc8\u0ba4\u0bcd \u0ba4\u0b9f\u0bc1\u0ba4\u0bcd\u0ba4\u0bb2\u0bcd, \u0baa\u0bcb\u0b95\u0bcd\u0b95\u0bc1\u0bb5\u0bb0\u0ba4\u0bcd\u0ba4\u0bc8\u0ba4\u0bcd \u0ba4\u0b9f\u0bc1\u0ba4\u0bcd\u0ba4\u0bb2\u0bcd \u0baa\u0bcb\u0ba9\u0bcd\u0bb1 \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0baa\u0bca\u0bb2\u0bbf\u0bb8\u0bcd \u0b85\u0ba4\u0bcd\u0ba4\u0bbf\u0baf\u0b9f\u0bcd\u0b9a\u0b95\u0bb0\u0bcd \u0ba4\u0bb0\u0ba4\u0bcd\u0ba4\u0bbf\u0bb1\u0bcd\u0b95\u0bc1 \u0b95\u0bc1\u0bb1\u0bc8\u0baf\u0bbe\u0ba4 \u0b85\u0ba4\u0bbf\u0b95\u0bbe\u0bb0\u0bbf\u0baf\u0bbe\u0bb2\u0bcd \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95 \u0bae\u0bc1\u0b9f\u0bbf\u0baf\u0bc1\u0bae\u0bcd. \u0b87\u0ba8\u0bcd\u0ba4 \u0b8f\u0bb1\u0bcd\u0baa\u0bbe\u0b9f\u0bc1 \u0baa\u0bca\u0bb2\u0bbf\u0bb8\u0bcd \u0b8a\u0bb0\u0b9f\u0b99\u0bcd\u0b95\u0bc1\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0b85\u0bae\u0bc1\u0bb2\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0bb1\u0bcd\u0b95\u0bc1 \u0b9a\u0bae\u0bae\u0bbe\u0ba9\u0ba4\u0bbe\u0b95\u0bc1\u0bae\u0bcd.",
    "\u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd82\u0bb5\u0ba4\u0bc1 \u0b89\u0bb1\u0bc1\u0baa\u0bcd\u0baa\u0bc1\u0bb0\u0bc8, \u0b9a\u0bbf\u0bb2 \u0b85\u0bae\u0bc8\u0baa\u0bcd\u0baa\u0bc1\u0b95\u0bb3\u0bc8\u0baf\u0bc1\u0bae\u0bcd \u0b85\u0bb5\u0bb1\u0bcd\u0bb1\u0bbf\u0ba9\u0bcd \u0b9a\u0bc6\u0baf\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc8\u0baf\u0bc1\u0bae\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0baf\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0ba4\u0bcd\u0ba4\u0bc8 \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0bb5\u0bb4\u0b99\u0bcd\u0b95\u0bc1\u0b95\u0bbf\u0bb1\u0ba4\u0bc1. \u0b89\u0bb1\u0bc1\u0baa\u0bcd\u0baa\u0bc1\u0bb0\u0bc884 \u0b87\u0bb2\u0b99\u0bcd\u0b95\u0bc8\u0baf\u0bbf\u0ba9\u0bcd \u0b92\u0bb0\u0bc1 \u0baa\u0b95\u0bc1\u0ba4\u0bbf\u0b95\u0bcd\u0b95\u0bc1 \u0b85\u0bb2\u0bcd\u0bb2\u0ba4\u0bc1 \u0bae\u0bc1\u0bb4\u0bc1 \u0ba8\u0bbe\u0b9f\u0bcd\u0b9f\u0bbf\u0bb1\u0bcd\u0b95\u0bc1\u0bae\u0bcd \u0b8a\u0bb0\u0b9f\u0b99\u0bcd\u0b95\u0bc1 \u0b89\u0ba4\u0bcd\u0ba4\u0bb0\u0bb5\u0bc8 \u0b85\u0bae\u0bc1\u0bb2\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0ba4\u0bcd\u0ba4\u0bc8 \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0bb5\u0bb4\u0b99\u0bcd\u0b95\u0bc1\u0b95\u0bbf\u0bb1\u0ba4\u0bc1. \u0b89\u0bb1\u0bc1\u0baa\u0bcd\u0baa\u0bc1\u0bb0\u0bc885, \u0b9a\u0bbf\u0bb2 \u0ba4\u0b9f\u0bc8\u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f \u0baa\u0b95\u0bc1\u0ba4\u0bbf\u0b95\u0bb3\u0bc8 \u0b92\u0ba4\u0bc1\u0b95\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1 \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0ba4\u0bcd\u0ba4\u0bc8 \u0bb5\u0bb4\u0b99\u0bcd\u0b95\u0bc1\u0b95\u0bbf\u0ba9\u0bcd\u0bb1\u0ba4\u0bc1.",
    "\u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc8 \u0b85\u0bae\u0bc1\u0bb2\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0bb1\u0bcd\u0b95\u0bbe\u0ba9 \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bbe\u0ba9 \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bcd \u0bb5\u0bb0\u0bc8\u0bb5\u0bbf\u0ba9\u0bcd 98\u0bb5\u0ba4\u0bc1 \u0baa\u0bbf\u0bb0\u0bbf\u0bb5\u0bbf\u0bb2\u0bcd \u0b95\u0bc2\u0bb1\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1\u0b9f\u0ba9\u0bcd \u0b87\u0ba8\u0bcd\u0ba4 \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bcd \u0bb5\u0bb0\u0bcd\u0ba4\u0bcd\u0ba4\u0bae\u0bbe\u0ba9\u0bbf\u0baf\u0bbf\u0bb2\u0bcd \u0bb5\u0bc6\u0bb3\u0bbf\u0baf\u0bbf\u0b9f\u0baa\u0bcd\u0baa\u0b9f \u0bb5\u0bc7\u0ba3\u0bcd\u0b9f\u0bbf\u0baf\u0ba4\u0bc1\u0b9f\u0ba9\u0bcd \u0b92\u0bb0\u0bc1 \u0bae\u0bbe\u0ba4 \u0b95\u0bbe\u0bb2\u0ba4\u0bcd\u0ba4\u0bbf\u0bb1\u0bcd\u0b95\u0bc1\u0bb3\u0bcd \u0baa\u0bbe\u0bb0\u0bbe\u0bb3\u0bc1\u0bae\u0ba9\u0bcd\u0bb1\u0ba4\u0bcd\u0ba4\u0bbe\u0bb2\u0bcd \u0b85\u0b99\u0bcd\u0b95\u0bc0\u0b95\u0bb0\u0bbf\u0b95\u0bcd\u0b95\u0baa\u0bcd\u0baa\u0b9f \u0bb5\u0bc7\u0ba3\u0bcd\u0b9f\u0bc1\u0bae\u0bcd.",
    "\u0bae\u0bc7\u0bb2\u0bc1\u0bae\u0bcd, \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0ba9\u0bcd 99\u0bb5\u0ba4\u0bc1 \u0baa\u0bbf\u0bb0\u0bbf\u0bb5\u0bc1 \u0b85\u0ba4\u0bbf\u0b95\u0bbe\u0bb0\u0bbf\u0b95\u0bb3\u0bc1\u0b95\u0bcd\u0b95\u0bc1 \u0b9a\u0bc6\u0baf\u0bb1\u0bcd\u0baa\u0b9f\u0bc1\u0bae\u0bcd \u0bb5\u0bbf\u0ba4\u0bae\u0bcd \u0b95\u0bc1\u0bb1\u0bbf\u0ba4\u0bcd\u0ba4\u0bc1 \u0baa\u0ba3\u0bbf\u0baa\u0bcd\u0baa\u0bc1\u0bb0\u0bc8\u0b95\u0bb3\u0bc8\u0bb5\u0bb4\u0b99\u0bcd\u0b95\u0bc1\u0bb5\u0ba4\u0bb1\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b89\u0bb3\u0bcd\u0bb3\u0ba4\u0bc1 \u0b8e\u0ba9\u0bcd\u0bb1\u0bc1 \u0b95\u0bc2\u0bb1\u0bc1\u0b95\u0bbf\u0bb1\u0ba4\u0bc1.",
    "\u0b87\u0ba8\u0bcd\u0ba4\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc1\u0b95\u0bcd\u0b95\u0bc1\u0bae\u0bcd \u0bae\u0bb1\u0bcd\u0bb1\u0bca\u0bb0\u0bc1 \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc1\u0b95\u0bcd\u0b95\u0bc1\u0bae\u0bcd \u0b87\u0b9f\u0bc8\u0baf\u0bc7 \u0bae\u0bc1\u0bb0\u0ba3\u0bcd\u0baa\u0bbe\u0b9f\u0bc1 \u0b87\u0bb0\u0bc1\u0ba8\u0bcd\u0ba4\u0bbe\u0bb2\u0bcd, \u0bae\u0bb1\u0bcd\u0bb1\u0bc8\u0baf \u0b9a\u0b9f\u0bcd\u0b9f\u0b99\u0bcd\u0b95\u0bb3\u0bc8 \u0bb5\u0bbf\u0b9f \u0b87\u0ba8\u0bcd\u0ba4\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0bae\u0bc7\u0bb2\u0bcb\u0b99\u0bcd\u0b95\u0bc1\u0bae\u0bcd \u0b8e\u0ba9\u0bcd\u0bb1\u0bc1 \u0baa\u0bbf\u0bb0\u0bbf\u0bb5\u0bc1 101 \u0b95\u0bc2\u0bb1\u0bc1\u0b95\u0bbf\u0ba9\u0bcd\u0bb1\u0ba4\u0bc1.",
    "\u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0b9a\u0bcd \u0b9a\u0bc6\u0baf\u0bb2\u0bcd\u0b95\u0bb3\u0bc8\u0ba4\u0bcd \u0ba4\u0b9f\u0bc1\u0b95\u0bcd\u0b95\u0bc1\u0bae\u0bcd \u0bb5\u0b95\u0bc8\u0baf\u0bbf\u0bb2\u0bcd \u0baa\u0bca\u0bb2\u0bbf\u0bb8\u0bcd\u0ba4\u0bc1\u0bb1\u0bc8 \u0b85\u0ba4\u0bbf\u0b95\u0bbe\u0bb0\u0bbf\u0b95\u0bb3\u0bcd \u0bae\u0bb1\u0bcd\u0bb1\u0bc1\u0bae\u0bcd \u0b86\u0baf\u0bc1\u0ba4\u0baa\u0bcd \u0baa\u0b9f\u0bc8\u0b95\u0bb3\u0bcd \u0bae\u0bb1\u0bcd\u0bb1\u0bc1\u0bae\u0bcd \u0b95\u0b9f\u0bb2\u0bcb\u0bb0 \u0b95\u0bbe\u0bb5\u0bb2\u0bcd\u0baa\u0b9f\u0bc8\u0baf\u0bbf\u0ba9\u0bb0\u0bc1\u0b95\u0bcd\u0b95\u0bc1 \u0baa\u0bca\u0bb1\u0bc1\u0baa\u0bcd\u0baa\u0bc1\u0b95\u0bb3\u0bcd \u0b92\u0ba4\u0bc1\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9. \u0b87\u0bb2\u0b99\u0bcd\u0b95\u0bc8 \u0b85\u0bb2\u0bcd\u0bb2\u0ba4\u0bc1 \u0bb5\u0bc7\u0bb1\u0bc1 \u0b8e\u0ba8\u0bcd\u0ba4 \u0ba8\u0bbe\u0b9f\u0bcd\u0b9f\u0bbf\u0ba9\u0ba4\u0bc1\u0bae\u0bcd \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0bbf\u0bb1\u0bcd\u0b95\u0bc1 \u0b85\u0b9a\u0bcd\u0b9a\u0bc1\u0bb1\u0bc1\u0ba4\u0bcd\u0ba4\u0bb2\u0bcd \u0b8f\u0bb1\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bae\u0bcd \u0bb5\u0b95\u0bc8\u0baf\u0bbf\u0bb2\u0bcd \u0b9a\u0bc6\u0baf\u0bb1\u0bcd\u0baa\u0b9f\u0bc1\u0bae\u0bcd \u0ba8\u0bbf\u0bb1\u0bc1\u0bb5\u0ba9\u0b99\u0bcd\u0b95\u0bb3\u0bc8\u0baf\u0bc1\u0bae\u0bcd \u0b85\u0bb5\u0bb1\u0bcd\u0bb1\u0bbf\u0ba9\u0bcd \u0bb5\u0b99\u0bcd\u0b95\u0bbf\u0b95\u0bcd \u0b95\u0ba3\u0b95\u0bcd\u0b95\u0bc1\u0b95\u0bb3\u0bc8\u0baf\u0bc1\u0bae\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0ba4\u0bb2\u0bcd \u0bae\u0bb1\u0bcd\u0bb1\u0bc1\u0bae\u0bcd \u0ba8\u0bbf\u0ba4\u0bbf \u0b9a\u0bc7\u0b95\u0bb0\u0bbf\u0baa\u0bcd\u0baa\u0bc8\u0ba4\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0ba4\u0bb2\u0bcd \u0baa\u0bcb\u0ba9\u0bcd\u0bb1 \u0ba4\u0b9f\u0bc8\u0baf\u0bc1\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0bb5\u0bbf\u0ba4\u0bbf\u0b95\u0bcd\u0b95 \u0b85\u0bae\u0bc8\u0b9a\u0bcd\u0b9a\u0bb0\u0bc1\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9. \u0bae\u0bc7\u0bb2\u0bc1\u0bae\u0bcd, \u0bae\u0bc7\u0bb1\u0bcd\u0b95\u0ba3\u0bcd\u0b9f \u0ba8\u0bcb\u0b95\u0bcd\u0b95\u0b99\u0bcd\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0baa\u0ba3\u0bbf\u0b95\u0bb3\u0bc1\u0b95\u0bcd\u0b95\u0bc1 \u0b9a\u0bbf\u0bb2 \u0b95\u0b9f\u0bcd\u0b9f\u0bc1\u0baa\u0bcd\u0baa\u0bbe\u0b9f\u0bc1\u0b95\u0bb3\u0bc8 \u0bb5\u0bbf\u0ba4\u0bbf\u0b95\u0bcd\u0b95 \u0b85\u0bae\u0bc8\u0b9a\u0bcd\u0b9a\u0bb0\u0bc1\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1. \u0b8a\u0bb0\u0b9f\u0b99\u0bcd\u0b95\u0bc1\u0b9a\u0bcd \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0b85\u0bae\u0bc1\u0bb2\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0bb1\u0bcd\u0b95\u0bc1\u0bae\u0bcd, \u0b87\u0b9f\u0b99\u0bcd\u0b95\u0bb3\u0bc8\u0ba4\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1\u0bae\u0bcd, \u0b9a\u0bca\u0ba4\u0bcd\u0ba4\u0bc1\u0b95\u0bcd\u0b95\u0bb3\u0bc8 \u0baa\u0bb1\u0bbf\u0bae\u0bc1\u0ba4\u0bb2\u0bcd \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1\u0bae\u0bcd \u0bae\u0bb1\u0bcd\u0bb1\u0bc1\u0bae\u0bcd \u0baa\u0bbf\u0bb1 \u0ba4\u0b9f\u0bc1\u0baa\u0bcd\u0baa\u0bc1 \u0ba8\u0b9f\u0bb5\u0b9f\u0bbf\u0b95\u0bcd\u0b95\u0bc8\u0b95\u0bb3\u0bc8 \u0bae\u0bc1\u0ba9\u0bcd\u0ba9\u0bc6\u0b9f\u0bc1\u0baa\u0bcd\u0baa\u0ba4\u0bb1\u0bcd\u0b95\u0bc1\u0bae\u0bcd \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1.",
    "\u0b87\u0ba8\u0bcd\u0ba4 \u0bb5\u0bb0\u0bc8\u0bb5\u0bbf\u0ba9\u0bcd \u0bae\u0bc1\u0b95\u0bcd\u0b95\u0bbf\u0baf \u0baa\u0bbf\u0bb0\u0b9a\u0bcd\u0b9a\u0bbf\u0ba9\u0bc8 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4 \u0b95\u0bc1\u0bb1\u0bcd\u0bb1\u0ba4\u0bcd\u0ba4\u0bbf\u0ba9\u0bcd \u0bae\u0bbf\u0b95\u0bb5\u0bc1\u0bae\u0bcd \u0baa\u0bb0\u0ba8\u0bcd\u0ba4 \u0bb5\u0bb0\u0bc8\u0baf\u0bb1\u0bc8\u0baf\u0bbe\u0b95\u0bc1\u0bae\u0bcd. \u0b87\u0ba8\u0bcd\u0ba4 \u0bb5\u0bb0\u0bc8\u0bb5\u0bbf\u0ba9\u0bcd \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bbf\u0ba9\u0bcd \u0baa\u0bbf\u0bb0\u0b95\u0bbe\u0bb0\u0bae\u0bcd, \u0ba4\u0bb1\u0bcd\u0baa\u0bcb\u0ba4\u0bc1\u0bb3\u0bcd\u0bb3 \u0b85\u0bb0\u0b9a\u0bc1\u0b95\u0bcd\u0b95\u0bc1 \u0b8e\u0ba4\u0bbf\u0bb0\u0bbe\u0b95 \u0b9a\u0bc6\u0baf\u0bb1\u0bcd\u0baa\u0b9f\u0bc1\u0bae\u0bcd \u0ba4\u0bca\u0bb4\u0bbf\u0bb1\u0bcd\u0b9a\u0b99\u0bcd\u0b95 \u0b9a\u0bc6\u0baf\u0bb1\u0bcd\u0baa\u0bbe\u0b9f\u0bcd\u0b9f\u0bbe\u0bb3\u0bb0\u0bcd\u0b95\u0bb3\u0bcd, \u0b8a\u0b9f\u0b95\u0bb5\u0bbf\u0baf\u0bb2\u0bbe\u0bb3\u0bb0\u0bcd\u0b95\u0bb3\u0bcd \u0bae\u0bb1\u0bcd\u0bb1\u0bc1\u0bae\u0bcd \u0b9a\u0bae\u0bc2\u0b95 \u0b86\u0bb0\u0bcd\u0bb5\u0bb2\u0bb0\u0bcd\u0b95\u0bb3\u0bc8 \u0baa\u0baf\u0b99\u0bcd\u0b95\u0bb0\u0bb5\u0bbe\u0ba4\u0bbf\u0b95\u0bb3\u0bbe\u0b95\u0b95\u0bcd \u0b95\u0bb0\u0bc1\u0ba4\u0bbf \u0b85\u0bb5\u0bb0\u0bcd\u0b95\u0bb3\u0bcd \u0bae\u0bc0\u0ba4\u0bc1 \u0ba8\u0b9f\u0bb5\u0b9f\u0bbf\u0b95\u0bcd\u0b95\u0bc8 \u0b8e\u0b9f\u0bc1\u0baa\u0bcd\u0baa\u0ba4\u0bb1\u0bcd\u0b95\u0bbe\u0ba9 \u0b85\u0ba4\u0bbf\u0b95\u0bb0\u0bbf\u0ba4\u0bcd\u0ba4 \u0b86\u0baa\u0ba4\u0bcd\u0ba4\u0bc1 \u0b89\u0bb3\u0bcd\u0bb3\u0ba4\u0bc1.",
    "\u0bae\u0bc7\u0bb2\u0bc1\u0bae\u0bcd, \u0ba4\u0bc0\u0bb5\u0bbf\u0bb0\u0bb5\u0bbe\u0ba4 \u0b9a\u0bc6\u0baf\u0bb2\u0bcd\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbe\u0b95 \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0baf\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0bae\u0bcd \u0baa\u0bca\u0bb2\u0bbf\u0bb8\u0bcd\u0ba4\u0bc1\u0bb1\u0bc8, \u0b86\u0baf\u0bc1\u0ba4\u0baa\u0bcd\u0baa\u0b9f\u0bc8 \u0bae\u0bb1\u0bcd\u0bb1\u0bc1\u0bae\u0bcd \u0b95\u0b9f\u0bb2\u0bcb\u0bb0 \u0b95\u0bbe\u0bb5\u0bb2\u0bcd \u0baa\u0b9f\u0bc8\u0b95\u0bcd\u0b95\u0bc1 \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1. \u0baa\u0bca\u0bb2\u0bbf\u0bb8\u0bcd \u0b85\u0ba4\u0bcd\u0ba4\u0bbf\u0baf\u0b9f\u0bcd\u0b9a\u0b95\u0bb0\u0bcd \u0b92\u0bb0\u0bc1\u0bb5\u0bb0\u0bc1\u0b95\u0bcd\u0b95\u0bc1 \u0ba4\u0b9f\u0bc1\u0baa\u0bcd\u0baa\u0bc1\u0b95\u0bcd\u0b95\u0bbe\u0bb5\u0bb2\u0bcd \u0b89\u0ba4\u0bcd\u0ba4\u0bb0\u0bb5\u0bc1 \u0baa\u0bbf\u0bb1\u0baa\u0bcd\u0baa\u0bbf\u0b95\u0bcd\u0b95\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0bae\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba4\u0bc1.",
    "\u0bb5\u0bbf\u0b9a\u0bbe\u0bb0\u0ba3\u0bc8\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0b89\u0ba4\u0bcd\u0ba4\u0bb0\u0bb5\u0bc1\u0b95\u0bb3\u0bc8 \u0bb5\u0bb4\u0b99\u0bcd\u0b95\u0bc1\u0bb5\u0ba4\u0bbf\u0bb2\u0bcd \u0ba8\u0bc0\u0ba4\u0bbf\u0bb5\u0bbe\u0ba9\u0bbf\u0ba9\u0bcd \u0ba4\u0bb1\u0bcd\u0bb1\u0bc1\u0ba3\u0bbf\u0baa\u0bc8 \u0bae\u0bc0\u0bb1\u0bbf, \u0baa\u0bca\u0bb2\u0bbf\u0bb8\u0bcd \u0b85\u0ba4\u0bbf\u0b95\u0bbe\u0bb0\u0bbf\u0b95\u0bb3\u0bc1\u0b95\u0bcd\u0b95\u0bc1 \u0bb5\u0bbf\u0b9a\u0bbe\u0bb0\u0ba3\u0bc8\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0b85\u0ba4\u0bbf\u0b95\u0bae\u0bbe\u0ba9\u0ba4\u0bb1\u0bcd\u0bb1\u0bc1\u0ba3\u0bbf\u0baa\u0bc1\u0bae\u0bcd \u0b85\u0ba4\u0bbf\u0b95\u0bbe\u0bb0\u0b99\u0bcd\u0b95\u0bb3\u0bc1\u0bae\u0bcd \u0bb5\u0bb4\u0b99\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9. \u0b9a\u0b9f\u0bcd\u0b9f\u0b99\u0bcd\u0b95\u0bb3\u0bc8 \u0b87\u0baf\u0bb1\u0bcd\u0bb1\u0bc1\u0bb5\u0ba4\u0bb1\u0bcd\u0b95\u0bc1\u0bae\u0bcd \u0b87\u0b9f\u0b99\u0bcd\u0b95\u0bb3\u0bc8\u0ba4\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1\u0bae\u0bcd \u0bae\u0bc7\u0bb2\u0bc1\u0bae\u0bcd \u0b85\u0bae\u0bc8\u0baa\u0bcd\u0baa\u0bc1\u0b95\u0bb3\u0bc8\u0ba4\u0bcd \u0ba4\u0b9f\u0bc8 \u0b9a\u0bc6\u0baf\u0bcd\u0bb5\u0ba4\u0bb1\u0bcd\u0b95\u0bc1\u0bae\u0bcd \u0b9c\u0ba9\u0bbe\u0ba4\u0bbf\u0baa\u0ba4\u0bbf\u0b95\u0bcd\u0b95\u0bc1 \u0b85\u0ba4\u0bbf\u0b95\u0bbe\u0bb0\u0bae\u0bcd \u0b89\u0bb3\u0bcd\u0bb3\u0ba4\u0bc1.",
    "\u0b87\u0ba8\u0bcd\u0ba4 \u0bb5\u0bb0\u0bc8\u0bb5\u0bc1 \u0b95\u0bc8\u0ba4\u0bc1 \u0b9a\u0bc6\u0baf\u0bcd\u0baf\u0baa\u0bcd\u0baa\u0b9f\u0bcd\u0b9f \u0ba8\u0baa\u0bb0\u0bcd\u0b95\u0bb3\u0bbf\u0ba9\u0bcd \u0b89\u0bb0\u0bbf\u0bae\u0bc8\u0b95\u0bb3\u0bc8\u0baa\u0bcd \u0baa\u0bbe\u0ba4\u0bc1\u0b95\u0bbe\u0baa\u0bcd\u0baa\u0ba4\u0bb1\u0bcd\u0b95\u0bbe\u0ba9 \u0b9a\u0bbf\u0bb2 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc8 \u0b89\u0bb0\u0bc1\u0bb5\u0bbe\u0b95\u0bcd\u0b95\u0bbf\u0baf\u0bc1\u0bb3\u0bcd\u0bb3\u0ba4\u0bc1 \u0b8e\u0ba9\u0bcd\u0baa\u0ba4\u0bc8\u0baf\u0bc1\u0bae\u0bcd, \u0b85\u0ba8\u0bcd\u0ba4 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0ba4\u0bb1\u0bcd\u0baa\u0bcb\u0ba4\u0bc1\u0bb3\u0bcd\u0bb3 \u0b9a\u0b9f\u0bcd\u0b9f\u0ba4\u0bcd\u0ba4\u0bc8 \u0bb5\u0bbf\u0b9f \u0b86\u0b95\u0bcd\u0b95\u0baa\u0bc2\u0bb0\u0bcd\u0bb5\u0bae\u0bbe\u0ba9\u0bb5\u0bc8 \u0b8e\u0ba9\u0bcd\u0baa\u0ba4\u0bc8\u0baf\u0bc1\u0bae\u0bcd \u0b85\u0b99\u0bcd\u0b95\u0bc0\u0b95\u0bb0\u0bbf\u0b95\u0bcd\u0b95\u0baa\u0b9f \u0bb5\u0bc7\u0ba3\u0bcd\u0b9f\u0bc1\u0bae\u0bcd. \u0b95\u0bc1\u0bb1\u0bbf\u0baa\u0bcd\u0baa\u0bbe\u0b95, \u0ba4\u0bb1\u0bcd\u0baa\u0bcb\u0ba4\u0bc1\u0bb3\u0bcd\u0bb3 \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0ba9\u0bcd \u0b95\u0bc0\u0bb4\u0bcd \u0b95\u0bc1\u0bb1\u0bcd\u0bb1\u0bae\u0bcd \u0b9a\u0bbe\u0b9f\u0bcd\u0b9f\u0baa\u0bcd\u0baa\u0b9f\u0bcd\u0b9f\u0bb5\u0bb0\u0bcd\u0b95\u0bb3\u0bc1\u0b95\u0bcd\u0b95\u0bc1 \u0b8e\u0ba4\u0bbf\u0bb0\u0bbe\u0b95 \u0bb5\u0bbe\u0b95\u0bcd\u0b95\u0bc1\u0bae\u0bc2\u0bb2\u0b99\u0bcd\u0b95\u0bb3\u0bc8 \u0b86\u0ba4\u0bbe\u0bb0\u0bae\u0bbe\u0b95\u0baa\u0bcd \u0baa\u0baf\u0ba9\u0bcd\u0baa\u0b9f\u0bc1\u0ba4\u0bcd\u0ba4\u0bc1\u0bb5\u0ba4\u0bb1\u0bcd\u0b95\u0bbe\u0ba9 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0ba4\u0bca\u0b9f\u0bb0\u0bcd\u0baa\u0bbe\u0ba9 \u0bae\u0bc1\u0bb1\u0bcd\u0baa\u0bcb\u0b95\u0bcd\u0b95\u0bbe\u0ba9 \u0ba4\u0bbf\u0bb0\u0bc1\u0ba4\u0bcd\u0ba4\u0b99\u0bcd\u0b95\u0bb3\u0bc8 \u0bb5\u0bb0\u0bc8\u0bb5\u0bc1 \u0bae\u0bc1\u0ba9\u0bcd\u0bae\u0bca\u0bb4\u0bbf\u0ba8\u0bcd\u0ba4\u0bc1\u0bb3\u0bcd\u0bb3\u0ba4\u0bc1.",
    "\u0b86\u0ba9\u0bbe\u0bb2\u0bcd \u0b92\u0b9f\u0bcd\u0b9f\u0bc1\u0bae\u0bca\u0ba4\u0bcd\u0ba4\u0bae\u0bbe\u0b95, \u0ba4\u0bb1\u0bcd\u0baa\u0bcb\u0ba4\u0bc1\u0bb3\u0bcd\u0bb3 \u0b9a\u0b9f\u0bcd\u0b9f\u0ba4\u0bcd\u0ba4\u0bbf\u0bb2\u0bcd \u0b89\u0bb3\u0bcd\u0bb3 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bc8 \u0bb5\u0bbf\u0b9f \u0b86\u0baa\u0ba4\u0bcd\u0ba4\u0bbe\u0ba9 \u0b8f\u0bb1\u0bcd\u0baa\u0bbe\u0b9f\u0bc1\u0b95\u0bb3\u0bcd \u0b87\u0ba8\u0bcd\u0ba4 \u0b9a\u0b9f\u0bcd\u0b9f\u0bae\u0bc2\u0bb2\u0ba4\u0bcd\u0ba4\u0bbf\u0bb2\u0bcd\u0b89\u0bb3\u0bcd\u0bb3\u0b9f\u0b95\u0bcd\u0b95\u0baa\u0bcd\u0baa\u0b9f\u0bcd\u0b9f\u0bc1\u0bb3\u0bcd\u0bb3\u0ba9."
  ]
}