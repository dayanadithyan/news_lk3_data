{
  "newspaper_id": "bbccomsinhala",
  "url": "https://www.bbc.com/sinhala/sri-lanka-61642735",
  "time_ut": 1653980110.0,
  "original_lang": "si",
  "original_title": "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba: \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd2",
  "original_body_lines": [
    "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba: \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd231 \u0db8\u0dd0\u0dba\u0dd2 2022\u0dba\u0dcf\u0dc0\u0dad\u0dca\u0d9a\u0dcf\u0dbd\u0dd3\u0db1\u0dc0\u0dd3 \u0d87\u0dad 17 \u0da2\u0db1\u0dc0\u0dcf\u0dbb\u0dd2 2024\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, Duminda Silva \u0da1\u0dcf\u0dba\u0dcf\u0dbb\u0dd6\u0db4 \u0dc1\u0dd3\u0dbb\u0dca\u0dc2 \u0dc0\u0dd0\u0d9a\u0dd2\u0dba, \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dc4 \u0dc0\u0dad\u0dca\u0db8\u0db1\u0dca \u0da2\u0db1\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 2015 \u0d86\u0dbb\u0db8\u0dca\u0db7\u0dba\u0dda\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0dc3\u0dd2\u0daf\u0dca\u0db0\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd3 \u0dc3\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb \u0dc3\u0dd2\u0dba \u0db6\u0dbd\u0dba \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0dbd\u0dd9\u0dc3 \u0d9a\u0dca\u200d\u0dbb\u0dd2\u0dba\u0dcf\u0dc0\u0dda \u0dba\u0ddc\u0daf\u0dc0\u0db8\u0dd2\u0db1\u0dca \u0d85\u0db1\u0dd3\u0dad\u0dd2\u0d9a \u0d86\u0d9a\u0dcf\u0dbb\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad\u0dd0\u0dba\u0dd2 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d85\u0daf (\u0da2\u0db1\u0dc0\u0dcf\u0dbb\u0dd2 17 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba. \u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0dc3\u0db8\u0dcf\u0dc0 \u0db6\u0dbd \u0dc1\u0dd6\u0db1\u0dca\u200d\u0dba \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5  \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dd2\u0dc3\u0dd2\u0db1\u0dca \u0d94\u0dc4\u0dd4\u0da7 \u0db4\u0db1\u0dc0\u0dcf \u0dad\u0dd2\u0db6\u0dd9\u0db1 \u0daf\u0dac\u0dd4\u0dc0\u0db8  \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db8\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda \u0dad\u0dd3\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dd2\u0dbb\u0dd3\u0db8\u0dda \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dbd\u0dd9\u0dc3 \u0d89\u0dbd\u0dca\u0dbd\u0dcf \u0db8\u0dd2\u0dba\u0d9c\u0dd2\u0dba \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb\u0d9c\u0dda \u0db6\u0dd2\u0dbb\u0dd2\u0db3 \u0dc0\u0db1 \u0dc3\u0dd4\u0db8\u0db1\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb , \u0daf\u0dd2\u0dba\u0dab\u0dd2\u0dba \u0dc0\u0dd6 \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0db1\u0dd3\u0dad\u0dd2\u0da5 \u0d9c\u0dc3\u0dcf\u0dbd\u0dd2 \u0dc4\u0dd4\u0dc3\u0dda\u0db1\u0dca \u0dba\u0db1 \u0d85\u0dba \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dbd \u0dad\u0dd3\u0db1\u0dca\u0daf\u0dd4\u0dc0 \u0daf\u0dd9\u0db8\u0dd2\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dda \u0db6\u0dc0 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.\u0d85\u0dbb\u0dca\u0da2\u0dd4\u0db1 \u0d94\u0db6\u0dda\u0dc3\u0dda\u0d9a\u0dbb, \u0d9c\u0dcf\u0db8\u0dd2\u0dab\u0dd3 \u0d85\u0db8\u0dbb\u0dc3\u0dda\u0d9a\u0dbb \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0d91\u0d9a\u0d9f\u0dad\u0dca\u0dc0\u0dba \u0dc3\u0dc4\u0dd2\u0dad\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd4\u0dbb\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf\u0dd3.\u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1\"\u0db8\u0dd9\u0db8 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db1\u0dd4 \u0dbd\u0db6\u0db1 \u0dc3\u0db8\u0dcf\u0dc0 \u0db1\u0dd0\u0dc0\u0dad \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0da7 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba \u0dc0\u0dd2\u0dc3\u0dd2\u0db1\u0dca \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dbb\u0dd4\u0dab\u0dd4 \u0db8\u0dad\u0dd4 \u0d9a\u0dbb \u0dad\u0dd2\u0db6\u0dd4\u0dab\u0dcf. \u0db8\u0dd3\u0da7 \u0d85\u0daf\u0dcf\u0dbd\u0dc0 \u0db4\u0dc3\u0dd4\u0d9c\u0dd2\u0dba \u0d9a\u0dcf\u0dbd\u0dba\u0dda \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dd3\u0db1\u0dca\u0daf\u0dd4 \u0d9c\u0dab\u0db1\u0dcf\u0dc0\u0d9a\u0dca\u0db8 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0d91\u0db8 \u0dad\u0dd3\u0db1\u0dca\u0daf\u0dd4 \u0dc0\u0dd2\u0dc1\u0dca\u0dbd\u0dda\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda  \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 126 \u0dc0\u0dd0\u0db1\u0dd2 \u0dc0\u0d9c\u0db1\u0dca\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0dba\u0dc5\u0dd2 \u0dc3\u0dbd\u0d9a\u0dcf \u0db6\u0dd0\u0dbd\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d85\u0db4 \u0dad\u0dd3\u0db1\u0dca\u0daf\u0dd4 \u0d9a\u0dbb\u0db1\u0dc0\u0dcf.\"\u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0d92 \u0d85\u0db1\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dba\u0dc5\u0dd2 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0da7 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0db1\u0dca \u0db8\u0dad\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dad\u0dbb\u0dca\u0d9a \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca\u0da7 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0d87\u0dbb\u0db9\u0dd9\u0db1\u0dca\u0db1\u0dda \u0d9a\u0dd9\u0dc3\u0dda\u0daf?\u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \"\u0d85\u0db0\u0dd2\u0d9a\u0dbb\u0dab\u0dba \u0db8\u0d9c\u0dd2\u0db1\u0dca \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda  34(1) \u0dc0\u0d9c\u0db1\u0dca\u0dad\u0dd2\u0dba\u0dda \u0dc3\u0db3\u0dc4\u0db1\u0dca \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1\u0dc0\u0dbd\u0da7 \u0dba\u0da7\u0dad\u0dca\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dd2\u0dbb\u0dd3\u0db8\u0da7 \u0dc3\u0dd2\u0daf\u0dd4\u0dc0\u0dd9\u0db1\u0dc0\u0dcf. \u0d91\u0db8 \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0dc0\u0dbd\u0da7 \u0d85\u0db1\u0dd4\u0dc0 \u0dba\u0db8\u0dca \u0dc0\u0dbb\u0daf\u0d9a\u0dbb\u0dd4\u0dc0\u0dd9\u0d9a\u0dd4\u0da7 \u0dc3\u0db8\u0dcf\u0dc0 \u0daf\u0dd3\u0db8\u0da7 \u0db4\u0dd9\u0dbb \u0d91\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d9a\u0dd0\u0db3\u0dc0\u0dd2\u0dba \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4 \u0d9a\u0dc5 \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d8a\u0da7 \u0d85\u0daf\u0dcf\u0dc5\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc3\u0dca\u0dae\u0dcf\u0dc0\u0dbb\u0dba \u0daf \u0dc3\u0db8\u0d9f \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0 \u0d85\u0db0\u0dd2\u0d9a\u0dbb\u0dab \u0dc0\u0dd2\u0dc2\u0dba \u0db7\u0dcf\u0dbb \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4 \u0d9a\u0dc5 \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d85\u0db0\u0dd2\u0d9a\u0dbb\u0dab \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db8\u0db1\u0dca\u0d9c\u0dda \u0db1\u0dd2\u0dbb\u0dca\u0daf\u0dda\u0dc1\u0dba\u0daf \u0d87\u0dad\u0dd4\u0dc5\u0dad\u0dca\u0dc0 \u0d85\u0daf\u0dcf\u0dc5 \u0dc0\u0dcf\u0dbb\u0dca\u0dad\u0dcf\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4\u0d9a\u0dbb\u0db1\u0dd4 \u0dbd\u0db6\u0dba\u0dd2. \u0dba\u0db8\u0dca \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db1\u0dca\u0db1\u0dda \u0daf? \u0db1\u0dd0\u0daf\u0dca\u0daf? \u0dba\u0db1\u0dca\u0db1 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0dd3\u0dbb\u0dab\u0dba \u0d9a\u0dbb\u0db1\u0dd4 \u0dbd\u0db6\u0db1\u0dca\u0db1\u0dda \u0d91\u0db8 \u0dc3\u0dd2\u0dba\u0dbd\u0dd4 \u0db4\u0da7\u0dd2\u0db4\u0dcf\u0da7\u0dd2 \u0dc3\u0db8\u0dca\u0db4\u0dd6\u0dbb\u0dca\u0dab\u0dba\u0dd9\u0db1\u0dca \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2.\"\"\u0d91\u0dc4\u0dd9\u0dad\u0dca \u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0dda \u0dc0\u0d9c \u0d8b\u0dad\u0dca\u0dad\u0dbb\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0db4\u0dd9\u0dbb \u0d91\u0db8 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d85\u0db1\u0dd4\u0d9c\u0db8\u0db1\u0dba \u0d9a\u0dbb\u0db1 \u0dad\u0dd2\u0db6\u0dd9\u0db1 \u0db6\u0dc0 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0dad\u0dc4\u0dc0\u0dd4\u0dbb\u0dd4 \u0d9a\u0dd2\u0dbb\u0dd3\u0db8\u0da7 \u0d94\u0dc4\u0dd4 \u0d85\u0dc3\u0db8\u0dad\u0dca \u0dc0\u0dd3 \u0dad\u0dd2\u0db6\u0dd9\u0db1\u0dc0\u0dcf.\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db8\u0dd9\u0db8  \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8  \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb  \u0dc3\u0dd2\u0dba \u0db6\u0dbd\u0dba \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0d86\u0d9a\u0dcf\u0dbb\u0dba\u0da7  \u0d9a\u0dca\u200d\u0dbb\u0dd2\u0dba\u0dcf\u0dc0\u0dda \u0dba\u0ddc\u0daf\u0dc0\u0db8\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\"\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0db4\u0dd2\u0dc5\u0dd2\u0d9c\u0db1\u0dca\u0db1 \u0db6\u0dd0\u0dc4\u0dd0....\"\u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda \"\u0db8\u0dd9\u0db8 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0db8\u0dc4\u0dad\u0dcf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd9\u0dad \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dd9\u0dad\u0dca\u0dc3\u0db8\u0d9a\u0dca \u0d9c\u0ddc\u0db1\u0dd4 \u0d9a\u0dbb\u0db8\u0dd2\u0db1\u0dca \u0d9a\u0dbb\u0dd4\u0dab\u0dd4 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd4\u0dab\u0dcf. \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba\u0dda\u0daf\u0dd3 \u0dad\u0db8\u0dcf \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dc5 \u0db6\u0dc0\u0dad\u0dca \u0dc3\u0daf\u0dca\u0db7\u0dcf\u0dc0\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0db6\u0dc0\u0dad\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0db8\u0dd3\u0da7 \u0d85\u0daf\u0dcf\u0dc5\u0dc0 \u0dad\u0db8\u0db1\u0dca \u0dc0\u0dd9\u0dad \u0d89\u0daf\u0dd2\u0dbb\u0dd2\u0db4\u0dad\u0dca \u0dc0\u0dd6 \u0d9a\u0dbb\u0dd4\u0dab\u0dd4 \u0db1\u0dd2\u0dc3\u0dd2 \u0db4\u0dbb\u0dd2\u0daf\u0dd2 \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0db7\u0dcf\u0da2\u0db1\u0dba \u0d9a\u0dbb  \u0dad\u0db8 \u0db1\u0dd3\u0dad\u0dd2\u0db8\u0dba \u0db6\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0d9c\u0dad\u0dca \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf  \u0dc3\u0dd2\u0dba \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dd9\u0dad\u0dca\u0dc3\u0db8\u0dda \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf.\"\u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0d91\u0dc4\u0dd9\u0dad\u0dca  \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0db4\u0dd2\u0dc5\u0dd2\u0db6\u0db3\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0dc3\u0dd1\u0dc4\u0dd3\u0db8\u0d9a\u0da7 \u0db4\u0dad\u0dca\u0dc0\u0dd2\u0dba \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0dc3\u0dd2\u0dba \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0dda \u0d85\u0db1\u0dca\u0dad\u0dbb\u0dca\u0d9c\u0dad \u0d9a\u0dbb\u0dd4\u0dab\u0dd4 \u0dad\u0dd4\u0dc5\u0dd2\u0db1\u0dca \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc3\u0dcf\u0db0\u0dcf\u0dbb\u0dab\u0dd3\u0d9a\u0dbb\u0dab\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d85\u0dc3\u0db8\u0dad\u0dca \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd2\u0dc5\u0dd2\u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dd9\u0db1\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dad\u0dd3\u0dbb\u0dab\u0dba\u0dd9\u0db1\u0dca \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1\u0dca\u0db1\u0dda \u0d9a\u0dd9\u0dc3\u0dda\u0daf?\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc4\u0dbb\u0dc4\u0dcf \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 12(1) \u0dc0\u0d9c\u0db1\u0dca\u0dad\u0dd2\u0dba \u0dba\u0da7\u0dad\u0dda \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1\u0dca\u0db1\u0dda \u0d9a\u0dd9\u0dc3\u0dda\u0daf\u0dd0\u0dba\u0dd2  \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0db8\u0dd9\u0dc3\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\"\u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 34 (1) \u0dc0\u0d9c\u0db1\u0dca\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca\u0da7 \u0dc3\u0db8\u0dcf\u0dc0 \u0daf\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0dba\u0dd4\u0dad\u0dd4 \u0d86\u0d9a\u0dcf\u0dbb\u0dba \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0da7 \u0d85\u0daf\u0dcf\u0dc5\u0dc0 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd3 \u0dc3\u0dd2\u0da7\u0dd2\u0db1 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca \u0d85\u0dad\u0dd4\u0dbb\u0dd2\u0db1\u0dca  \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0db8\u0dd0\u0dad\u0dd2 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dad\u0ddd\u0dbb\u0dcf \u0d9c\u0dad\u0dca\u0dad\u0dda \u0d9a\u0dd9\u0dc3\u0dda\u0daf \u0dba\u0db1\u0dca\u0db1 \u0db4\u0dca\u200d\u0dbb\u0dc1\u0dca\u0db1 \u0dc3\u0dc4\u0d9c\u0dad\u0dba\u0dd2. \u0d92 \u0dc4\u0dbb\u0dc4\u0dcf \u0d94\u0dc4\u0dd4 \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca \u0dc4\u0dcf \u0dc3\u0dcf\u0d9a\u0dca\u200d\u0dc2\u0dd2\u0d9a\u0dbb\u0dd4\u0dc0\u0db1\u0dca \u0d86\u0dbb\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8\u0dda \u0db4\u0db1\u0dad\u0dda 3(Q) \u0dc0\u0d9c\u0db1\u0dca\u0dad\u0dd2\u0dba \u0daf \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dad\u0ddd\u0dbb\u0dcf \u0d9c\u0dd0\u0db1\u0dd3\u0db8\u0dda\u0daf\u0dd3  \u0db4\u0dde\u0daf\u0dca\u0d9c\u0dbd\u0dd2\u0d9a \u0db8\u0dd2\u0dad\u0dca\u200d\u0dbb\u0dad\u0dca\u0dc0\u0dba \u0dc4\u0dcf \u0daf\u0dda\u0dc1\u0db4\u0dcf\u0dbd\u0db1  \u0db6\u0dd0\u0db3\u0dd2\u0dba\u0dcf\u0dc0 \u0db8\u0dad \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1 \u0d86\u0d9a\u0dcf\u0dbb\u0dba \u0db4\u0dd9\u0db1\u0dd3 \u0dba\u0db1\u0dc0\u0dcf. \u0d92 \u0dad\u0dd4\u0dc5\u0dd2\u0db1\u0dca \u0db8\u0dd9\u0dbb\u0da7 \u0d85\u0db4\u0dbb\u0dcf\u0db0 \u0dba\u0dd4\u0d9a\u0dca\u0dad\u0dd2 \u0d9a\u0dca\u200d\u0dbb\u0dd2\u0dba\u0dcf\u0daf\u0dcf\u0db8\u0dba \u0d9a\u0dd9\u0dbb\u0dd9\u0dc4\u0dd2 \u0db8\u0dc4\u0da2\u0db1\u0dba\u0dcf \u0dad\u0db6\u0dcf \u0dad\u0dd2\u0db6\u0dd9\u0db1 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1 \u0d86\u0d9a\u0dcf\u0dbb\u0dba\u0dd9\u0db1\u0dca \u0d94\u0dc4\u0dd4 \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1 \u0db8\u0dc4\u0dad\u0dcf \u0dc0\u0d9c\u0d8b\u0dad\u0dca\u0dad\u0dbb\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0da7 \u0db4\u0dd0\u0dc0\u0dbb\u0dd3 \u0dad\u0dd2\u0db6\u0dd9\u0db1 \u0db1\u0dd3\u0dad\u0dd2\u0db8\u0dba \u0db6\u0dbd \u0dc3\u0dd3\u0db8\u0dcf\u0dc0 \u0d85\u0db7\u0dd2\u0db6\u0dc0\u0dcf \u0d9c\u0ddc\u0dc3\u0dca \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0d86\u0d9a\u0dcf\u0dbb\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4 \u0dc0\u0dd2\u0dc1\u0dca\u0dbd\u0dda\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dad\u0dd4\u0dc5\u0dd2\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0db8\u0d9c\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 12(1) \u0dc0\u0d9c\u0db1\u0dca\u0dad\u0dd2\u0dba\u0dda \u0dc3\u0db3\u0dc4\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb  \u0d87\u0dad\u0dd0\u0dba\u0dd2 \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0dc3\u0db8\u0dcf\u0dc0 \u0db1\u0dd3\u0dad\u0dd2\u0dba \u0d89\u0daf\u0dd2\u0dbb\u0dd2\u0dba\u0dda \u0db6\u0dbd\u0dc1\u0dd6\u0db1\u0dca\u200d\u0dba \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dd2\u0dc3\u0dd2\u0db1\u0dca \u0d94\u0dc4\u0dd4\u0da7 \u0d85\u0db0\u0dd2\u0d9a\u0dbb\u0dab\u0dba \u0db8\u0d9c\u0dd2\u0db1\u0dca \u0db4\u0db1\u0dc0\u0dcf \u0dad\u0dd2\u0db6\u0dd9\u0db1 \u0daf\u0dac\u0dd4\u0dc0\u0db8 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dad\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0ddc\u0db8\u0dc3\u0dcf\u0dbb\u0dd2\u0dad\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd6\u0dc4.\u0da2\u0db1\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0dd0\u0db6\u0dd6 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf  \u0dba\u0dc5\u0dd2  \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca\u0dad\u0dda \u0d87\u0dba\u0dd2?\u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda (CID) \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf (2022 \u0da2\u0dd4\u0db1\u0dd2 01 \u0dc0\u0dd0\u0db1\u0dd2\u0daf\u0dcf ) \u0dc3\u0dc0\u0dc3 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd3\u0dba.\u0d92, \u0dc1\u0dca\u200d\u0dbb\u0dd3  \u0da2\u0dba\u0dc0\u0dbb\u0dca\u0db0\u0db1\u0db4\u0dd4\u0dbb \u0db8\u0dc4 \u0dbb\u0ddd\u0dc4\u0dbd\u0dda \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0dba.\u0dc4\u0dd2\u0da7\u0db4\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc4\u0daf\u0dd2\u0dc3\u0dd2\u0dba\u0dda \u0d87\u0dad\u0dd2 \u0dc0\u0dd6 \u0d85\u0dc3\u0db1\u0dd3\u0db4 \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0dc4\u0dda\u0dad\u0dd4\u0dc0\u0dd9\u0db1\u0dca  (\u0da2\u0dd4\u0db1\u0dd2 01 \u0dc0\u0dd0\u0db1\u0dd2\u0daf\u0dcf) \u0db4\u0dd9\u0dbb\u0dc0\u0dbb\u0dd4\u0dc0\u0dda \u0da2\u0dba\u0dc0\u0dbb\u0dca\u0db0\u0db1\u0db4\u0dd4\u0dbb \u0db8\u0dc4 \u0dbb\u0ddd\u0dc4\u0dbd\u0da7 \u0d87\u0dad\u0dd4\u0dc5\u0dad\u0dca\u0d9a\u0dbb \u0dad\u0dd2\u0db6\u0dd4\u0dab\u0dd4 \u0db6\u0dc0\u0da7 \u0dbb\u0ddd\u0dc4\u0dbd\u0dca \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0d9a\u0dd4 \u0db4\u0dd0\u0dc0\u0dc3\u0dd3\u0dba.\u0db4\u0dc3\u0dd4\u0dc0 \u0db4\u0dc3\u0dca\u0dc0\u0dbb\u0dd4\u0dc0\u0dda \u0dbb\u0ddd\u0dc4\u0dbd\u0da7 \u0db4\u0dd0\u0db8\u0dd2\u0dab\u0dd2 \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf  \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca \u0db6\u0dc0 \u0db4\u0ddc\u0dbd\u0dd2\u0dc3\u0dca \u0db8\u0dcf\u0db0\u0dca\u200d\u0dba \u0db4\u0dca\u200d\u0dbb\u0d9a\u0dcf\u0dc1\u0d9a \u0da2\u0dca\u200d\u0dba\u0dda\u0dc2\u0dca\u0da8 \u0db4\u0ddc\u0dbd\u0dd2\u0dc3\u0dca \u0d85\u0db0\u0dd2\u0d9a\u0dcf\u0dbb\u0dd3 \u0db1\u0dd3\u0dad\u0dd2\u0da5 \u0db1\u0dd2\u0dc4\u0dcf\u0dbd\u0dca \u0dad\u0dbd\u0dca\u0daf\u0dd6\u0dc0 \u0db4\u0dd0\u0dc0\u0dc3\u0dd3\u0dba.\u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0da0\u0ddd\u0daf\u0db1\u0dcf\u0dc0\u0da7 \u0dc0\u0dbb\u0daf\u0d9a\u0dbb\u0dd4\u0dc0\u0dd3 \u0db8\u0dbb\u0dab \u0daf\u0da9\u0dd4\u0dc0\u0db8 \u0db1\u0dd2\u0dba\u0db8\u0dc0 \u0dc3\u0dd2\u0da7\u0dd2 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7, \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dbd\u0db6\u0dcf\u0daf\u0dd4\u0db1\u0dca \u0dc3\u0db8\u0dcf\u0dc0 \u0d85\u0dad\u0dca\u0dc4\u0dd2\u0da7\u0dc0\u0dd6 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dc4\u0dcf  \u0d94\u0dc4\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dd0\u0dba\u0dd2  (\u0db8\u0dd0\u0dba\u0dd2 31 \u0dc0\u0dd0\u0db1\u0dd2\u0daf\u0dcf) \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.\u0d85\u0db0\u0dd2\u0d9a\u0dbb\u0dab\u0dba \u0db8\u0dda \u0db1\u0dd2\u0dba\u0ddd\u0d9c\u0dba \u0d9a\u0dc5\u0dda, \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0d87\u0d9c\u0dda \u0db8\u0dc0 \u0d87\u0dad\u0dd4\u0dbd\u0dd4 \u0db4\u0dcf\u0dbb\u0dca\u0dc1\u0dc0 \u0d9a\u0dd2\u0dc4\u0dd2\u0db4\u0dba\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dd2.\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0db6\u0dcf \u0daf\u0dd3\u0db8\u0da7 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0d87\u0dad\u0dad\u0dca \u0db8\u0dbb\u0dab \u0daf\u0da9\u0dd4\u0dc0\u0db8 \u0db1\u0dd2\u0dba\u0db8\u0dc0\u0dd6 \u0d85\u0dba\u0dd9\u0d9a\u0dd4 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0db8\u0dcf\u0dc0 \u0dbd\u0db6\u0dcf\u0daf\u0dd3\u0db8\u0dda\u0daf\u0dd3 \u0d85\u0db1\u0dd4\u0d9c\u0db8\u0db1\u0dba \u0d9a\u0dbd \u0dba\u0dd4\u0dad\u0dd4 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0d9a\u0dca\u200d\u0dbb\u0db8\u0dc0\u0dda\u0daf\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0db1\u0dd0\u0dad\u0dd0\u0dba\u0dd2 \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dca\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd9\u0db1\u0dca\u0dc0\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd2.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dbd\u0db6\u0dcf \u0daf\u0dd4\u0db1\u0dca \u0db1\u0dd2\u0dba\u0ddd\u0d9c\u0dba \u0d85\u0db1\u0dd4\u0dc0 \u0d85\u0dc0\u0dc1\u0dca\u200d\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db1\u0dd3\u0dad\u0dd2\u0db4\u0dad\u0dd2 \u0dc3\u0d82\u0da2\u0dba \u0dbb\u0dcf\u0da2\u0dbb\u0dad\u0dca\u0db1\u0db8\u0dca \u0dc0\u0dd2\u0dc3\u0dd2\u0db1\u0dca (2022 \u0db8\u0dd0\u0dba\u0dd2 31) \u0daf\u0dd2\u0db1\u0db8 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0dc3\u0dd3.\u0da9\u0dd3 \u0dc0\u0dd2\u0d9a\u0dca\u200d\u0dbb\u0db8\u0dbb\u0dad\u0dca\u0db1 \u0dc0\u0dd9\u0dad \u0d8b\u0db4\u0daf\u0dd9\u0dc3\u0dca \u0dbd\u0db6\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd2.\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dba\u0dc5\u0dd2 \u0dc3\u0dd2\u0dbb\u00a0\u0db7\u0dcf\u0dbb\u0dba\u0da7 \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0d85\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 \u0dc0\u0dd2\u0dc3\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd3\u0dba.\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0db6\u0dcf \u0daf\u0dd3\u0db8 \u0d85\u0dad\u0dca\u0dc4\u0dd2\u0da7 \u0dc0\u0dd4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc0\u0dd2\u0daf\u0dd9\u0dc3\u0dca \u0d9c\u0db8\u0db1\u0dca \u0dad\u0dc4\u0db1\u0db8\u0dca \u0d9a\u0dbb\u0db8\u0dd2\u0db1\u0dca, \u0d85\u0dad\u0dd4\u0dbb\u0dd4 \u0db1\u0dd2\u0dba\u0ddd\u0d9c\u0dba\u0d9a\u0dca\u0daf \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0daf\u0dd3\u0db8 \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca\u0d9a\u0dbb\u0db8\u0dd2\u0db1\u0dca \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb, \u0d87\u0dba\u0d9c\u0dda \u0db8\u0dc0 \u0dc3\u0dd4\u0db8\u0db1\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d9c\u0dc3\u0dcf\u0dbd\u0dd2 \u0dc4\u0dd4\u0dc3\u0dda\u0db1\u0dca \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0d9c\u0ddc\u0db1\u0dd4 \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 03\u0d9a\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dca\u00a0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0d85\u0dad\u0dd4\u0dbb\u0dd4 \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.\u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1, \u0dba\u0dc3\u0db1\u0dca\u0dad \u0d9a\u0ddd\u0daf\u0dcf\u0d9c\u0ddc\u0da9 \u0dc3\u0dc4 \u0d85\u0da0\u0dbd \u0dc0\u0dd9\u0d82\u0d9c\u0db4\u0dca\u0db4\u0dd4\u0dbd\u0dd2 \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc3\u0db8\u0db1\u0dca\u0dc0\u0dd2\u0dad \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dbd\u0dca\u0dbd \u0db8\u0dd9\u0db8 \u0db1\u0dd2\u0dba\u0ddd\u0d9c\u0dba \u0db1\u0dd2\u0d9a\u0dd4\u0dad\u0dca \u0d9a\u0dc5\u0dc4.\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8 \u0d86\u0dbb\u0db8\u0dca\u0db7 \u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda \u0daf\u0dd3 \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dca\u0dc0\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d91\u0db8\u0dca.\u0d92. \u0dc3\u0dd4\u0db8\u0db1\u0dca\u0daf\u0dd2\u0dbb\u0db1\u0dca \u0d87\u0dad\u0dd4\u0dc5\u0dd4 \u0db1\u0dd3\u0dad\u0dd2\u0da5\u0dc0\u0dbb\u0dd4 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dbb\u0dd4\u0dab\u0dd4 \u0daf\u0d9a\u0dca\u0dc0\u0db8\u0dd2\u0db1\u0dca \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba\u0dd2.\u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd4\u0dc0\u0db1\u0dca 9000\u0d9a\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9c\u0dad\u0dc0 \u0d87\u0dad\u0dd2 \u0dad\u0dad\u0dca\u0dad\u0dca\u0dc0\u0dba \u0dad\u0dd4\u0dc5 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0dc0 \u0dad\u0ddd\u0dbb\u0dcf \u0d9c\u0dad\u0dca\u0dad\u0dda \u0d9a\u0dd4\u0db8\u0db1  \u0db4\u0daf\u0db1\u0db8\u0d9a\u0dd2\u0db1\u0dca \u0daf \u0dba\u0db1 \u0d9c\u0dd0\u0da7\u0dbd\u0dd4\u0dc0 \u0db8\u0dad\u0dd4\u0dc0\u0db1 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dc3\u0dd4\u0db8\u0db1\u0dca\u0dad\u0dd2\u0dbb\u0db1\u0dca \u0db8\u0dd9\u0dc4\u0dd2\u0daf\u0dd3 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba.\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db8\u0dd9\u0db8 \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8\u0da7 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0dba\u0da7\u0dad\u0dda \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba \u0db4\u0dd0\u0dc0\u0dbb\u0dd9\u0db1 \u0db6\u0dc0\u0daf \u0d94\u0dc4\u0dd4 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0d94\u0dc4\u0dd4\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9c\u0dad\u0dca \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dba \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0da7 \u0db4\u0da7\u0dc4\u0dd0\u0dab\u0dd2 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba.\u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0dc3\u0dd9\u0dc3\u0dd4 \u0db1\u0dd3\u0dad\u0dd2\u0da5\u0dc0\u0dbb\u0dd4 \u0daf \u0db8\u0dd9\u0db8 \u0d9a\u0dbb\u0dd4\u0dab\u0dd4 \u0d85\u0db1\u0dd4\u0db8\u0dad \u0d9a\u0dbb\u0db8\u0dd2\u0db1\u0dca \u0daf\u0dda\u0dc1\u0db1 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0d85\u0dad\u0dbb \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0d85\u0dad\u0dd2\u0dbb\u0dda\u0d9a \u0dc3\u0ddc\u0dbd\u0dd2\u0dc3\u0dd2\u0da7\u0dbb\u0dca \u0da2\u0dd9\u0db1\u0dbb\u0dcf\u0dbd\u0dca \u0db1\u0dd9\u0dbb\u0dd2\u0db1\u0dca \u0db4\u0dd4\u0dbd\u0dca\u0dbd\u0dda \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd0\u0dc0\u0dc3\u0dd3\u0dba.\u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0da7 \u0db4\u0dcf\u0daf\u0d9a \u0dc0\u0db1 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0d9a\u0ddc\u0da7 \u0dad\u0dd2\u0db6\u0dd9\u0db1 \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0d91\u0db6\u0dd0\u0dc0\u0dd2\u0db1\u0dca \u0d91\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d85\u0dad\u0dd2\u0dbb\u0dda\u0d9a \u0dc3\u0ddc\u0dbd\u0dd2\u0dc3\u0dd2\u0da7\u0dbb\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba.\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0d9a\u0dd4 \u0dc0\u0dc1\u0dba\u0dd9\u0db1\u0dca \u0db1\u0db8\u0dca \u0d9a\u0dbb \u0dc3\u0dd2\u0da7\u0dd2\u0db1 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d9c\u0dcf\u0db8\u0dd2\u0dab\u0dd3 \u0db8\u0dcf\u0dbb\u0db4\u0db1 \u0daf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0dad\u0db8 \u0dc3\u0dda\u0dc0\u0dcf\u0daf\u0dcf\u0dba\u0d9a\u0dba\u0dcf\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dad\u0dd3\u0dbb\u0dab\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dba\u0dd2.\u0db8\u0dd9\u0db8 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0db1\u0dd3\u0dad\u0dca\u200d\u0dba\u0dcf\u0db1\u0dd4\u0d9a\u0dd6\u0dbd\u0dc0 \u0dc3\u0dd2\u0daf\u0dd4 \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0db8\u0dd9\u0db8 \u0d89\u0dbd\u0dca\u0dbd\u0dd3\u0db8 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d85\u0db0\u0dd2\u0d9a\u0dbb\u0dab\u0db8\u0dba \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0d89\u0daf\u0dd2\u0dbb\u0dd2\u0db4\u0dad\u0dca\u0dc0\u0dd6 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4 \u0dc3\u0dbd\u0d9a\u0dcf \u0db6\u0dd0\u0dbd\u0dd6 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d91\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0d85\u0dc0\u0dc3\u0dbb \u0dbd\u0db6\u0dcf \u0daf\u0dd9\u0db8\u0dd2\u0db1\u0dca \u0d89\u0dc4\u0dad \u0d85\u0dad\u0dd4\u0dbb\u0dd4 \u0dad\u0dc4\u0db1\u0db8\u0dca \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dc3 01 \u0dc0\u0dd0\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0daf\u0dd2\u0db1 \u0db1\u0dd2\u0dba\u0db8\u00a0\u0d9a\u0dd9\u0dbb\u0dd4\u0dab\u0dd2.\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0: \"\u0d85\u0db4\u0d9a\u0dd3\u0dbb\u0dca\u0dad\u0dd2\u0db8\u0dad\u0dca \u0d89\u0dad\u0dd2\u0dc4\u0dcf\u0dc3\u0dba\u0d9a\u0dca - \u0daf\u0dda\u0dc1\u0db4\u0dcf\u0dbd\u0db1 \u0d85\u0dc0\u0dd2\u0dba\u0d9a\u0dca\"\u0db8\u0dbb\u0dab \u0daf\u0dab\u0dca\u0da9\u0db1\u0dba \u0dbd\u0db6\u0dcf \u0dc3\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0daf\u0dd9\u0db1\u0dd4 \u0dbd\u0dd0\u0db6\u0dd3\u0db8 \u0db4\u0dd2\u0dc5\u0dd2\u0db6\u0db3 \u0dc3\u0db8\u0dcf\u0da2 \u0da2\u0dcf\u0dbd \u0dc3\u0dc4 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0dc0\u0dd2\u0dc0\u0dd2\u0db0 \u0d85\u0daf\u0dc4\u0dc3\u0dca \u0db4\u0dc5 \u0dc0\u0dd2\u0dba.  \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dc5 \u0db6\u0dc0\u0da7 \u0dc0\u0dbb\u0daf\u0d9a\u0dbb\u0dd4 \u0dc0\u0dd3 \u0dc3\u0dd2\u0dbb\u0d9c\u0dad\u0dc0 \u0dc3\u0dd2\u0da7\u0dd2 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda 2021 \u0da2\u0dd4\u0db1\u0dd2 24 \u0dc0\u0dd9\u0db1\u0dd2\u0daf\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd9\u0dbb\u0dd2\u0dab\u0dd2. \u0d94\u0dc4\u0dd4 \u0d87\u0dad\u0dd4\u0dc5\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda \u0db1\u0dd2\u0daf\u0dc4\u0dc3\u0dca \u0d9a\u0dbb\u0db1 \u0dbd\u0daf \u0dc3\u0dd2\u0dbb\u0d9a\u0dbb\u0dd4\u0dc0\u0db1\u0dca 93 \u0daf\u0dd9\u0db1\u0dcf \u0d85\u0dad\u0dbb \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0dba\u0da7\u0dad\u0dda \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd4\u0dab\u0dd4 \u0dbb\u0dd0\u0db3\u0dc0\u0dd2\u0dba\u0db1\u0dca 16 \u0daf\u0dd9\u0db1\u0dd9\u0d9a\u0dca \u0daf \u0dc0\u0dd2\u0dba. \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0dba\u0da7\u0dad\u0dda \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0dda \u0db4\u0dc3\u0dd4 \u0dc0\u0dd6 \u0dbb\u0dd0\u0db3\u0dc0\u0dd2\u0dba\u0db1\u0dca \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0da7 \u0d9c\u0dad\u0dca \u0db4\u0dd2\u0dba\u0dc0\u0dbb \u0db4\u0dd2\u0dc5\u0dd2\u0d9c\u0db1\u0dca\u0db1\u0dcf \u0db1\u0db8\u0dd4\u0dad\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dc5\u0dd2\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dd0\u0dc0\u0dc3\u0dd3\u0dba.\u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc6\u0dda\u0dc3\u0dca\u0db6\u0dd4\u0d9a\u0dca \u0d94\u0dc3\u0dca\u0dc3\u0dda \u0dc3\u0da7\u0dc4\u0db1\u0d9a\u0dca \u0dad\u0db6\u0dcf \u0d87\u0dad\u0dd2 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dad\u0dcf\u0db1\u0dcf\u0db4\u0dad\u0dd2\u0db1\u0dd2 \u0d87\u0dbd\u0dba\u0dd2\u0db1\u0dcf \u0da7\u0dd9\u0db4\u0dca\u0dbd\u0dd2\u0da7\u0dca\u0dc3\u0dca, \"\u0dc0\u0d9c\u0dc0\u0dd3\u0db8 \u0dc3\u0dc4 \u0dba\u0dd4\u0d9a\u0dca\u0dad\u0dd2\u0dba  \u0dc0\u0dd9\u0dad \u0db4\u0dd2\u0dc0\u0dd2\u0dc3\u0dd3\u0db8\u0da7 \u0d87\u0dad\u0dd2 \u0dc3\u0db8\u0dcf\u0db1 \u0db4\u0dca\u200d\u0dbb\u0dc0\u0dda\u0dc1\u0dba\u0db1\u0dca, \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0d9a\u0dd0\u0db4 \u0dc0\u0dd3 \u0d87\u0dad\u0dd2 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0dad\u0dd2\u0dbb\u0dc3\u0dbb \u0dc3\u0d82\u0dc0\u0dbb\u0dca\u0db0\u0db1 \u0d89\u0dbd\u0d9a\u0dca\u0d9a\u0dba\u0db1\u0dca \u0d85\u0dad\u0dbb \u0db4\u0dca\u200d\u0dbb\u0db0\u0dcf\u0db1 \u0dc0\u0db1\" \u0db6\u0dc0 \u0db4\u0dc0\u0dc3\u0dcf \u0dad\u0dd2\u0db6\u0dda.  \u0da1\u0dcf\u0dba\u0dcf\u0dbb\u0dd6\u0db4 \u0dc1\u0dd3\u0dbb\u0dca\u0dc2 \u0dc0\u0dd0\u0d9a\u0dd2\u0dba, \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0d85\u0db0\u0dd3\u0d9a\u0dca\u0dc2\u0dab \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\n\n\n\n\n\n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u00a0\u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\n\n\n                               Show more\n                           \n\n\n\n\n\n\n\n2011 \u00a0\u0d94\u0d9a\u0dca\u0dad\u0ddd\u0db6\u0dbb\u0dca \u00a08\n\n\n\n\n\n\n\nImage copyright by PRADEEP DAMBARAGE\n                                                   \n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0da0\u0ddd\u0daf\u0db1\u0dcf\u0dc0\u0da7 \u00a0\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0db4\u0dd0\u0dc0\u0dbb\u0dd3\u0db8\u0da7 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0d87\u0dad\u0dd2 \u0db6\u0dc0 \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0dad\u0dd3\u0dbb\u0dab\u0dba \u0d9a\u0dd2\u0dbb\u0dd3\u0db8\n\n\n\n\n\n2015 \u0d85\u0db4\u0dca\u200d\u0dbb\u0dda\u0dbd\u0dca 01\n\n\u0db1\u0da9\u0dd4\u0dc0 \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0da7 \u0d85\u0db0\u0dd2\u0da0\u0ddd\u0daf\u0db1\u0dcf \u0db4\u0dad\u0dca\u200d\u0dbb \u0db7\u0dcf\u0dbb \u0daf\u0dd3\u0db8\n\n\n\n\n\n\nImage copyright by GETTY IMAGES\n                                                   \n\n\n\n\n\n\n\n2015 \u0d85\u0d9c\u0ddd\u0dc3\u0dca\u0dad\u0dd4 04\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0da7 \u0d91\u0dbb\u0dd9\u0dc4\u0dd2 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0dc3\u0db3\u0dc4\u0dcf \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0db4\u0dad\u0dca \u0d9a\u0dd2\u0dbb\u0dd3\u0db8\n\n\n\n\n\n2015 \u0d85\u0d9c\u0ddd\u0dc3\u0dca\u0dad\u0dd4 06\n\n\n\n\n\n\n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u00a0\u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d86\u0dbb\u0db8\u0dca\u0db7 \u0dc0\u0dd3\u0db8.\n\n\n\n\n\n2016 \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca 8\n\n\n\n\n\n\n\nImage copyright by GETTY IMAGES\n                                                   \n\n\n\u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u00a0\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 5 \u0daf\u0dd9\u0db1\u0dd9\u0d9a\u0dd4\u0da7 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0dab\u0dba \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\n\n\n\n\n\n2021 \u0da2\u0dd4\u0db1\u0dd2 24\n\n\n\n\n\n\n\nImage copyright by Facebook\n                                                   \n\n\n\u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\n\n\n\n\n\n2022 \u0db8\u0dd0\u0dba\u0dd2 31\n\n\u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0d9c\u0ddc\u0db1\u0dd4 \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u00a0\u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dbd\u0db6\u0dcf \u0daf\u0dd4\u0db1\u0dca \u0da2\u0db1\u0db4\u0dad\u0dd2 \u0dc3\u0db8\u0dcf\u0dc0 \u0d85\u0dad\u0dca\u0dc4\u0dd2\u0da7\u0dd4\u0dc0\u0db8\u0dd2\u0db1\u0dca \u0d85\u0dad\u0dd4\u0dbb\u0dd4 \u0dad\u0dc4\u0db1\u0db8\u0dca \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dd2\u0dbb\u0dd3\u0db8\n\n\n\n\n\n\n\n\n\n\n\n\n2022 \u0da2\u0dd4\u0db1\u0dd2 1\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 (CID) \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8\n\n\n\n\n\n\nImage copyright by BBC\n                                                   \n\n\n\n\n\n\n\n2024 \u0da2\u0db1\u0dc0\u0dcf\u0dbb\u0dd2 17\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd2\n\n\n\n\n\n\n\n\n\n\n\n\n\n\n\n\n\n\u0db4\u0dc4\u0dad \u0daf\u0dd0\u0d9a\u0dca\u0dc0\u0dd9\u0db1\u0dca\u0db1\u0dda \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0d9d\u0dcf\u0dad\u0db1 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0dc3\u0dc4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0d9c\u0dda \u0daf\u0dda\u0dc1\u0db4\u0dcf\u0dbd\u0db1 \u0d9c\u0db8\u0db1\u0dca \u0db8\u0d9c \u0db4\u0dd2\u0dc5\u0dd2\u0db6\u0db3 BBC \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0d9a\u0dd9\u0da7\u0dd2 \u0db4\u0dc3\u0dd4 \u0dc0\u0dd2\u0db4\u0dbb\u0db8\u0d9a\u0dd2. \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0d92\u0d9a\u0db8\u0dad\u0dd2\u0d9a \u0dad\u0dd3\u0dbb\u0dab\u0dba\u0d9a\u0dca  2011 \u0d94\u0d9a\u0dca\u0dad\u0ddd\u0db8\u0dca\u0db6\u0dbb\u0dca 08 \u0dc0\u0dd9\u0db1\u0dd2\u0daf\u0dcf, \u0db6\u0dc3\u0dca\u0db1\u0dcf\u0dc4\u0dd2\u0dbb \u0db4\u0dc5\u0dcf\u0dad\u0dca \u0dc3\u0db7\u0dcf \u0da1\u0db1\u0dca\u0daf\u0dba \u0db4\u0dd0\u0dc0\u0dad\u0dd2 \u0daf\u0dd2\u0db1\u0dba\u0dda\u0daf\u0dd3 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dc5 \u0db6\u0dc0\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4 \u0dc0\u0dd6 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0db1\u0dc0\u0dcf \u0dad\u0dd2\u0db6\u0dd6 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0d9a\u0dc5\u0dda\u0dba.\u0dad\u0dd3\u0db1\u0dca\u0daf\u0dd4\u0dc0 \u0dbd\u0db6\u0dcf \u0daf\u0dd4\u0db1\u0dca \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca:\u0db4\u0dca\u200d\u0dbb\u0dd2\u0dba\u0dc3\u0dcf\u0daf\u0dca \u0da9\u0dd9\u0db4\u0dca - \u0d91\u0dc0\u0d9a \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0db6\u0dd4\u0dc0\u0db1\u0dd9\u0d9a \u0d85\u0dbd\u0dd4\u0dc0\u0dd2\u0dc4\u0dcf\u0dbb\u0dda\u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0dc0\u0dd2\u0da2\u0dd2\u0dad\u0dca \u0db8\u0dc5\u0dbd\u0dca\u0d9c\u0ddc\u0da9\u0db1\u0dbd\u0dd3\u0db1\u0dca \u0db4\u0dd9\u0dbb\u0dda\u0dbb\u0dcf\u0db8\u0dbb\u0dab \u0daf\u0dac\u0dd4\u0dc0\u0db8 \u0db1\u0dd2\u0dba\u0db8\u0dc0 \u0dc3\u0dd2\u0da7\u0dd2 \u0dad\u0dc0\u0dad\u0dca  \u0d91\u0d9a\u0dca \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0dd9\u0d9a\u0dd4 \u0db1\u0dd2\u0daf\u0ddc\u0dc3\u0dca \u0d9a\u0ddc\u0da7 \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0da7 \u0d91\u0dc4\u0dd2\u0daf\u0dd3 \u0d85\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0daf\u0dd4\u0db8\u0dd2\u0db1\u0dca\u0daf\u0da7 \u0db8\u0dbb\u0dab \u0daf\u0dac\u0dd4\u0dc0\u0db8 \u0db1\u0dd2\u0dba\u0db8 \u0dc0\u0dd4\u0dab\u0dda \u0d87\u0dba\u0dd2?\u0da1\u0dcf\u0dba\u0dcf\u0dbb\u0dd6\u0db4 \u0dc1\u0dd3\u0dbb\u0dca\u0dc2 \u0dc0\u0dd0\u0d9a\u0dd2\u0dba, \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb\u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dc3\u0dca\u0daf\u0dd9\u0db1\u0dd9\u0d9a\u0dd4\u0da7 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0dab\u0dba \u0db1\u0dd2\u0dba\u0db8 \u0d9a\u0dd9\u0dbb\u0dd4\u0dab\u0dda, 2016 \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dc3 8 \u0dc0\u0dd9\u0db1\u0dd2\u0daf\u0dcf\u0dba.\u0d91\u0dc4\u0dd2\u0daf\u0dd3, \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0db1\u0dca\u0daf\u0dd4\u0dc0 \u0daf\u0dd9\u0db8\u0dd2\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda, \u0dc0\u0dd2\u0dad\u0dca\u0dad\u0dd2\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d9a\u0dbd\u0d9a \u0db4\u0da7\u0db1\u0dca \u0db8\u0dd2\u0dba\u0d9c\u0dd2\u0dba \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0db8\u0d9f \u0d85\u0db8\u0db1\u0dcf\u0db4\u0dba\u0d9a\u0dd2\u0db1\u0dca \u0db4\u0dc3\u0dd4\u0dc0\u0dd6 \u0db6\u0dc0 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc0\u0dd3 \u0d87\u0dad\u0dd2 \u0db6\u0dc0\u0dba.\u0db8\u0dda \u0dc4\u0dda\u0dad\u0dd4\u0dc0\u0dd9\u0db1\u0dca \u0d85\u0daf\u0dcf\u0dc5 \u0d9d\u0dcf\u0dad\u0db1\u0dba\u0da7 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0d9a\u0dab\u0dca\u0da9\u0dcf\u0dba\u0db8 \u0dc0\u0d9c\u0d9a\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7 \u0dc3\u0dcf\u0d9a\u0dca\u0dc2\u0dd2 \u0db8\u0d9f\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0dc0\u0dd3 \u0d87\u0dad\u0dd2 \u0db6\u0dc0 \u0d9a\u0dd3 \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4 \u0d92 \u0d85\u0db1\u0dd4\u0dc0 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db4\u0dd0\u0db1\u0dc0\u0dd3\u0db8\u0da7 \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4. \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba\u0dd9\u0db1\u0dca \u0db4\u0dc3\u0dd4\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0ddc\u0dc5\u0db9 \u0daf\u0dd2\u0dc3\u0dca\u0dad\u0dca\u200d\u0dbb\u0dd2\u0d9a\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca 13 \u0daf\u0dd9\u0db1\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4 \u0db4\u0dd0\u0dc0\u0dbb\u0dd4\u0dc0\u0dda, 2015 \u0dc0\u0dc3\u0dbb\u0dda \u0db8\u0dcf\u0dbb\u0dca\u0dad\u0dd4 \u0db8\u0dc3 03 \u0dc0\u0dd9\u0db1\u0dd2\u0daf\u0dcf\u0dba.\u0d91\u0dc4\u0dd2\u0daf\u0dd3, \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0d91\u0dbd\u0dca\u0dbd \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0d85\u0db0\u0dd2\u0da0\u0ddd\u0daf\u0db1\u0dcf \u0dc3\u0d82\u0d9b\u0dca\u200d\u0dba\u0dcf\u0dc0 17 \u0d9a\u0dd3. \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8, \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8\u0da7 \u0dad\u0dd0\u0dad\u0dca \u0d9a\u0dd2\u0dbb\u0dd3\u0db8, \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8\u0da7 \u0d9a\u0dd4\u0db8\u0db1\u0dca\u0dad\u0dca\u200d\u0dbb\u0dab\u0dba \u0d9a\u0dd2\u0dbb\u0dd3\u0db8, \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8 \u0d87\u0dad\u0dd4\u0dc5\u0dd4 \u0da0\u0ddd\u0daf\u0db1\u0dcf \u0dbb\u0dd0\u0dc3\u0d9a\u0dca \u0d8a\u0da7 \u0d87\u0dad\u0dd4\u0dc5\u0dad\u0dca \u0dc0\u0dd2\u0dba.  2011 \u0dc0\u0dc3\u0dbb\u0dda \u0d94\u0d9a\u0dca\u0dad\u0ddd\u0db6\u0dbb\u0dca \u0db8\u0dc3 8 \u0dc0\u0dd9\u0db1\u0dd2\u0daf\u0dcf \u0db4\u0dc5\u0dcf\u0dad\u0dca \u0db4\u0dcf\u0dbd\u0db1 \u0da1\u0db1\u0dca\u0daf \u0dc0\u0dd2\u0db8\u0dc3\u0dd3\u0db8 \u0d85\u0dc0\u0dc3\u0db1\u0dca \u0dc0\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0 \u0d9a\u0ddc\u0dbd\u0ddc\u0db1\u0dca\u0db1\u0dcf\u0dc0 \u0db4\u0dca\u200d\u0dbb\u0daf\u0dda\u0dc1\u0dba\u0dda \u0d87\u0dad\u0dd2\u0dc0\u0dd6 \u0dc0\u0dd9\u0da9\u0dd2 \u0dad\u0dd0\u0db6\u0dd3\u0db8\u0d9a\u0daf\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0db8\u0dd2\u0dba \u0dba\u0dcf\u0db8\u0dd9\u0db1\u0dca \u0db4\u0dc3\u0dd4 \u0d8a\u0da7 \u0d85\u0daf\u0dcf\u0dc5\u0dc0 \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0d9a\u0dca \u0db4\u0dd0\u0dc0\u0dad\u0dd2 \u0d85\u0dad\u0dbb \u0d91\u0dc4\u0dd2\u0daf\u0dd3 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda, \u0da0\u0ddd\u0daf\u0db1\u0dcf \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0dcf\u0db8 \u0dc3\u0db3\u0dc4\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0db4\u0dc0\u0dad\u0dd2\u0db1 \u0db6\u0dc0\u0dba.2015 \u0d85\u0db4\u0dca\u200d\u0dbb\u0dda\u0dbd\u0dca 01\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4 \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8\u0da7 \u0d85\u0daf\u0dcf\u0dc5 \u0da0\u0dd6\u0daf\u0dd2\u0dad\u0dba\u0dd2\u0db1\u0dca \u0dc0\u0dd6 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 12 \u0daf\u0dd9\u0db1\u0dd9\u0d9a\u0dd4\u0da7 \u0d85\u0db0\u0dd2\u0da0\u0ddd\u0daf\u0db1\u0dcf \u0db4\u0dad\u0dca\u200d\u0dbb \u0db7\u0dcf\u0dbb \u0daf\u0dd4\u0db1\u0dca\u0db1\u0dda 2015 \u0dc0\u0dc3\u0dbb\u0dda \u0d85\u0db4\u0dca\u200d\u0dbb\u0dda\u0dbd\u0dca \u0db8\u0dc3 01 \u0dc0\u0dd9\u0db1\u0dd2\u0daf\u0dcf\u0dba. \u0d92, \u0d85\u0daf\u0dcf\u0dc5 \u0db1\u0da9\u0dd4\u0dc0 \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3\u0dba.2015 \u0d85\u0d9c\u0ddd\u0dc3\u0dca\u0dad\u0dd4 04\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 13 \u0daf\u0dd9\u0db1\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2 \u0db1\u0da9\u0dd4\u0dc0 \u0dc0\u0dd2\u0db7\u0dcf\u0d9c\u0dba \u0dc3\u0db3\u0dc4\u0dcf \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda, 2015 \u0d85\u0d9c\u0ddd\u0dc3\u0dca\u0dad\u0dd4 \u0db8\u0dc3 04 \u0dc0\u0dd9\u0db1\u0dd2\u0daf\u0dcf\u0dba. \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0dc1\u0dd2\u0dbb\u0dcf\u0db1\u0dca \u0d9c\u0dd4\u0dab\u0dbb\u0dad\u0dca\u0db1 - \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0db7\u0dcf\u0db4\u0dad\u0dd2\u0db4\u0daf\u0dca\u0db8\u0dd2\u0dab\u0dd3 \u0dbb\u0dab\u0dc0\u0d9a \u0d9c\u0dd4\u0dab\u0dad\u0dd2\u0dbd\u0d9a  \u0d91\u0db8\u0dca.\u0dc3\u0dd3.\u0db6\u0dd3\u0d91\u0dc3\u0dca. \u0db8\u0ddc\u0dbb\u0dcf\u0dba\u0dc3\u0dca 2015 \u0d85\u0d9c\u0ddd\u0dc3\u0dca\u0dad\u0dd4 06\u0d85\u0daf\u0dcf\u0dc5 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba 2015 \u0dc0\u0dc3\u0dbb\u0dda \u0d85\u0d9c\u0ddd\u0dc3\u0dca\u0dad\u0dd4 06 \u0dc0\u0dd9\u0db1\u0dd2\u0daf\u0dcf \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d86\u0dbb\u0db8\u0dca\u0db7 \u0dc0\u0dd6 \u0d85\u0dad\u0dbb, \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 12 \u0daf\u0dd9\u0db1\u0dd9\u0d9a\u0dd4 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dc4.2011 \u0d94\u0d9a\u0dca\u0dad\u0ddd\u0db6\u0dbb\u0dca \u0db8\u0dc3 08 \u0dc0\u0dd9\u0db1\u0dd2\u0daf\u0dcf \u0d85\u0d82\u0d9c\u0ddc\u0da9 \u0db4\u0dca\u200d\u0dbb\u0daf\u0dda\u0dc1\u0dba\u0dda\u0daf\u0dd3 \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8\u0d9a\u0da7 \u0dc3\u0db8\u0dca\u0db6\u0db1\u0dca\u0db0 \u0dc0\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca\u0daf\u0dd9\u0db1\u0dd9\u0d9a\u0dd4 \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8, \u0dbb\u0dcf\u0da2\u0dd4 \u0d8b\u0dbb\u0dd4\u0d9c\u0dda \u0d9c\u0dcf\u0db8\u0dd2\u0dab\u0dd2 \u0db1\u0db8\u0dd0\u0dad\u0dca\u0dad\u0dcf \u0d9d\u0dcf\u0dad\u0db1\u0dba\u0da7 \u0dad\u0dd0\u0dad\u0dca \u0d9a\u0dd2\u0dbb\u0dd3\u0db8, \u0d91\u0daf\u0dd2\u0db1 \u0da1\u0db1\u0dca\u0daf\u0dba \u0db7\u0dcf\u0dc0\u0dd2\u0dad \u0d9a\u0dd2\u0dbb\u0dd3\u0db8\u0da7 \u0db4\u0dd0\u0db8\u0dd2\u0dab \u0dc3\u0dd2\u0da7\u0dd2 \u0db4\u0dd2\u0dbb\u0dd2\u0dc3 \u0d9c\u0dd2\u0db1\u0dd2 \u0d85\u0dc0\u0dd2 \u0db4\u0dd9\u0db1\u0dca\u0dc0\u0dcf \u0dc3\u0dcf\u0db4\u0dbb\u0dcf\u0db0\u0dd3 \u0dbd\u0dd9\u0dc3 \u0db6\u0dd2\u0dba \u0d9c\u0dd0\u0db1\u0dca\u0dc0\u0dd3\u0db8, \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8\u0d9a\u0da7 \u0dc3\u0db8\u0dca\u0db6\u0db1\u0dca\u0db0\u0dc0\u0dd3\u0db8 \u0d94\u0dc0\u0dd4\u0db1\u0dca\u0da7 \u0d91\u0dbb\u0dd9\u0dc4\u0dd2 \u0da0\u0ddd\u0daf\u0db1\u0dcf \u0d85\u0dad\u0dbb \u0dc0\u0dd2\u0dba. \u0d85\u0daf\u0dcf\u0dc5 \u0dc3\u0dd2\u0dba\u0dbd\u0dd4 \u0da0\u0ddd\u0daf\u0db1\u0dcf\u0dc0\u0dbd\u0da7 \u0dad\u0db8\u0db1\u0dca \u0db1\u0dd2\u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0db6\u0dc0 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0ddd \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dc4.\u0dbb\u0db1\u0dca\u0da2\u0db1\u0dca\u0d9c\u0dda '\u0dc4\u0dac\u0db4\u0da7', \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0db8\u0dda \u0d85\u0dad\u0dbb \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dc4 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0db4\u0dca\u200d\u0dbb\u0db8\u0dd4\u0d9b '\u0dba\u0dc4\u0db4\u0dcf\u0dbd\u0db1 \u0d86\u0dab\u0dca\u0da9\u0dd4' \u0dc3\u0db8\u0dba\u0dda \u0d91\u0dc0\u0d9a \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dd9\u0d9a\u0dd4\u0dc0 \u0dc3\u0dd2\u0da7\u0dd2 \u0dbb\u0db1\u0dca\u0da2\u0db1\u0dca \u0dbb\u0dcf\u0db8\u0db1\u0dcf\u0dba\u0d9a \u0dc3\u0dc4 \u0d86\u0dab\u0dca\u0da9\u0dd4\u0dc0\u0dda \u0d87\u0dad\u0dd0\u0db8\u0dca \u0db4\u0dcf\u0dbb\u0dca\u0dc1\u0dc0 \u0d89\u0dc4\u0dad \u0d9a\u0dd3 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0da7 \u0db6\u0dbd\u0db4\u0dd1\u0db8\u0dca \u0d9a\u0dbb \u0d87\u0dad\u0dd2 \u0db6\u0dc0\u0da7 2020 \u0dc0\u0dc3\u0dbb \u0d86\u0dbb\u0db8\u0dca\u0db7\u0dba\u0dda \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba. \u0d92 \u0dbb\u0db1\u0dca\u0da2\u0db1\u0dca \u0dbb\u0dcf\u0db8\u0db1\u0dcf\u0dba\u0d9a \u0dc3\u0dc4 \u0db8\u0dc4\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0db1\u0dca \u0d85\u0dad\u0dbb \u0dc3\u0dd2\u0daf\u0dd4 \u0dc0\u0dd6 \u0db6\u0dc0 \u0db4\u0dd0\u0dc0\u0dc3\u0dd9\u0db1 \u0daf\u0dd4\u0dbb\u0d9a\u0dae\u0db1 \u0dc3\u0d82\u0dc0\u0dcf\u0daf \u0d87\u0dad\u0dd4\u0dc5\u0dad\u0dca \u0dc4\u0dac \u0db4\u0da7 \u0d85\u0db1\u0dca\u0dad\u0dbb\u0dca\u0da2\u0dcf\u0dbd\u0dba \u0dc0\u0dd9\u0dad \u0db8\u0dd4\u0daf\u0dcf \u0dc4\u0dd0\u0dbb\u0dd3\u0db8\u0dda \u0dc3\u0dd2\u0daf\u0dd4 \u0dc0\u0dd3\u0db8\u0dad\u0dca \u0dc3\u0db8\u0d9f\u0dba.  \u0d9a\u0dc0\u0dd4\u0daf \u0db8\u0dda \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf?\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf, \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0db4\u0dcf\u0dbd\u0db1\u0dba\u0dda \u0daf\u0dd9\u0dc0\u0dd9\u0db1\u0dd2 \u0d85\u0daf\u0dd2\u0dba\u0dbb\u0dba\u0dda\u0daf\u0dd3 \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0d85\u0db0\u0dd3\u0d9a\u0dca\u0dc2\u0dab \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda\u0dba. \u0d91\u0dc0\u0d9a \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0dbd\u0dda\u0d9a\u0db8\u0dca\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0dba.   \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0daf\u0dda\u0dc1\u0db4\u0dcf\u0dbd\u0db1 \u0d9a\u0dbb\u0dc5\u0dd2\u0dba\u0da7 \u0d85\u0dc0\u0dad\u0dd3\u0dbb\u0dca\u0dab \u0dc0\u0dd6\u0dba\u0dda, \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc4\u0dbb\u0dc4\u0dcf\u0dba. 2004 \u0dc0\u0dbb\u0dca\u0dc2\u0dba\u0dda \u0db4\u0dd0\u0dc0\u0dad\u0dd2 \u0db4\u0dc5\u0dcf\u0dad\u0dca \u0dc3\u0db7\u0dcf \u0db8\u0dd0\u0dad\u0dd2\u0dc0\u0dbb\u0dab\u0dba\u0dd9\u0db1\u0dca \u0d94\u0dc4\u0dd4 \u0db6\u0dc3\u0dca\u0db1\u0dcf\u0dc4\u0dd2\u0dbb \u0db4\u0dc5\u0dcf\u0dad\u0dca \u0dc3\u0db7\u0dcf\u0dc0\u0dda \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dbd\u0dd9\u0dc3 \u0dad\u0dda\u0dbb\u0dd3 \u0db4\u0dad\u0dca \u0dc0\u0dd2\u0dba.\u0d91\u0db8 \u0d85\u0dc0\u0db0\u0dd2\u0dba\u0dda \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0dc5\u0db8\u0dcf \u0d85\u0db4\u0da0\u0dcf\u0dbb \u0da0\u0ddd\u0daf\u0db1\u0dcf\u0dc0\u0d9a\u0dca \u0d91\u0dbd\u0dca\u0dbd \u0dc0\u0dd6 \u0d85\u0dad\u0dbb \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc0\u0dd2\u0db1\u0dba \u0db4\u0dbb\u0dd3\u0d9a\u0dca\u0dc2\u0dab\u0dba\u0d9a\u0dca \u0daf \u0db4\u0dd0\u0dc0\u0dd0\u0dad\u0dca\u0dc0\u0dd2\u0dba.\u0dc5\u0db8\u0dcf \u0d85\u0db4\u0da0\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd6 \u0da0\u0ddd\u0daf\u0db1\u0dcf\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dad\u0dbb\u0dba\u0dda \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dc5\u0dda\u0dba.\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0d85\u0dad\u0dc4\u0dd0\u0dbb \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1\u0dba\u0da7 \u0d91\u0d9a\u0dca\u0dc0\u0dd6\u0dba\u0dda, 2007 \u0dc0\u0dc3\u0dbb\u0dda\u0daf\u0dd3\u0dba.\u0d92 \u0d85\u0dad\u0dbb\u0dad\u0dd4\u0dbb, \u0dc5\u0db8\u0dcf \u0d85\u0db4\u0da0\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dd0\u0dc0\u0dad\u0dd2 \u0db1\u0da9\u0dd4\u0dc0 \u0d91\u0dc0\u0d9a \u0db1\u0dd3\u0dad\u0dd2\u0db4\u0dad\u0dd2 \u0db8\u0ddc\u0dc4\u0dcf\u0db1\u0dca \u0dc3\u0dd2\u0dbd\u0dca\u0dc0\u0dcf \u0d89\u0dbd\u0dca\u0dbd\u0dcf \u0d85\u0dc3\u0dca\u0d9a\u0dbb \u0d9c\u0dd0\u0db1\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0daf\u0dd0\u0da9\u0dd2 \u0d86\u0db1\u0dca\u0daf\u0ddd\u0dbd\u0db1\u0dcf\u0dad\u0dca\u0db8\u0d9a \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0daf \u0db1\u0dd2\u0dbb\u0dca\u0db8\u0dcf\u0dab\u0dba \u0dc0\u0dd2\u0dba.\u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca, \u0d91\u0dc0\u0d9a \u0d85\u0d9c\u0dca\u200d\u0dbb \u0dc0\u0dd2\u0db1\u0dd2\u0dc1\u0dca\u0da0\u0dba\u0d9a\u0dcf\u0dbb \u0d85\u0dc3\u0ddd\u0d9a \u0daf \u0dc3\u0dd2\u0dbd\u0dca\u0dc0\u0dcf \u0db6\u0dd3\u0db6\u0dd3\u0dc3\u0dd3 \u0dc3\u0d82\u0daf\u0dda\u0dc1\u0dba \u0dc0\u0dd0\u0da9\u0dc3\u0da7\u0dc4\u0db1 \u0dc3\u0db8\u0d9f \u0db4\u0dd0\u0dc0\u0dc3\u0dd4\u0dc0\u0dda, \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0d91\u0dbb\u0dd9\u0dc4\u0dd2\u0dc0 \u0dc3\u0dcf\u0d9a\u0dca\u0dc2\u0dd2 \u0dad\u0dd2\u0db6\u0dd4\u0dab\u0dda \u0db1\u0db8\u0dca \u0d91\u0dc0\u0d9a \u0db1\u0dd3\u0dad\u0dd2\u0db4\u0dad\u0dd2 \u0db8\u0ddc\u0dc4\u0dcf\u0db1\u0dca \u0dc3\u0dd2\u0dbd\u0dca\u0dc0\u0dcf \u0dc0\u0dd2\u0dc3\u0dd2\u0db1\u0dca \u0d91\u0db8 \u0db1\u0da9\u0dd4\u0dc0 \u0d89\u0dbd\u0dca\u0dbd\u0dcf \u0d85\u0dc3\u0dca\u0d9a\u0dbb \u0d9c\u0db1\u0dd4 \u0dbd\u0dd0\u0db6\u0dd3\u0db8 \"\u0dc0\u0dd0\u0dbb\u0daf\u0dd2\" \u0d85\u0dad\u0dbb \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0d91\u0dc0\u0dd0\u0db1\u0dd2 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba.\u0db8\u0dda \u0d85\u0dad\u0dbb, \u0da2\u0db1\u0db4\u0dca\u200d\u0dbb\u0dd2\u0dba \u0db1\u0dd2\u0dc5\u0dd2\u0dba\u0d9a \u0dc0\u0dd6 \u0d85\u0db1\u0dbb\u0dca\u0d9a\u0dbd\u0dd3 \u0d86\u0d9a\u0dbb\u0dca\u0dc2\u0dcf \u0dc3\u0dc4 \u0d87\u0dba\u0d9c\u0dda \u0db8\u0dc0 \u0d9d\u0dcf\u0dad\u0db1\u0dba \u0d9a\u0dbb\u0db1 \u0db6\u0dc0\u0da7 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dad\u0dbb\u0dca\u0da2\u0db1\u0dba \u0d9a\u0dc5 \u0db6\u0dc0\u0da7 \u0da0\u0ddd\u0daf\u0db1\u0dcf \u0d9a\u0dbb\u0db8\u0dd2\u0db1\u0dca \u0d85\u0db1\u0dbb\u0dca\u0d9a\u0dbd\u0dd3 \u0d86\u0d9a\u0dbb\u0dca\u0dc2\u0dcf 2008 \u0dc0\u0dc3\u0dbb\u0dda\u0daf\u0dd3 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4\u0dc0\u0d9a\u0dca \u0d9c\u0ddc\u0db1\u0dd4 \u0d9a\u0dc5\u0dcf\u0dba.\u0db8\u0dd3\u0da7 \u0d85\u0db8\u0dad\u0dbb\u0dc0, \u0d9a\u0ddc\u0dbd\u0ddc\u0db1\u0dca\u0db1\u0dcf\u0dc0\u0dda \u0db8\u0dad\u0dca\u0daf\u0dca\u200d\u0dbb\u0dc0\u0dca\u200d\u0dba \u0db6\u0dd9\u0daf\u0dcf \u0dc4\u0dd0\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf \u0d91\u0dc0\u0d9a \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0daf\u0dd0\u0da9\u0dd2\u0dc0 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba.\u0d85\u0daf\u0dcf\u0dc5 \u0da0\u0ddd\u0daf\u0db1\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0dba\u0dd2.\u0db8\u0dda \u0d85\u0dad\u0dbb, \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0db4\u0dd0\u0dc0\u0dad\u0dd2 \u0dc0\u0d9a\u0dc0\u0dcf\u0db1\u0dd4\u0dc0\u0dda \u0db8\u0dcf\u0dc3 \u0d9a\u0dd2\u0dc4\u0dd2\u0db4\u0dba\u0d9a\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4\u0dc0\u0dda \u0dc3\u0dd2\u0da7 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db1 \u0db6\u0dc0\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d9a\u0dbb\u0dd4\u0dab\u0dd4 \u0dc0\u0dcf\u0dbb\u0dca\u0dad\u0dcf \u0d9a\u0dd9\u0dbb\u0dd2\u0dab.\u0d91\u0dc4\u0dd2 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0d91\u0dc0\u0d9a \u0db4\u0dd0\u0dc0\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0dbb\u0da2\u0dba\u0dda \u0db4\u0dca\u200d\u0dbb\u0db6\u0dbd\u0dba\u0dd2\u0db1\u0dca \u0d9a\u0dd2\u0dc4\u0dd2\u0db4 \u0daf\u0dd9\u0db1\u0dd9\u0d9a\u0dd4\u0db8  \u0d94\u0dc4\u0dd4 \u0db6\u0dd0\u0dbd\u0dd3\u0db8\u0da7 \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4\u0dc0\u0da7 \u0d9c\u0dd2\u0dba \u0db6\u0dc0\u0da7 \u0daf \u0db8\u0dcf\u0db0\u0dca\u200d\u0dba \u0dc0\u0dcf\u0dbb\u0dca\u0dad\u0dcf\u0dc0\u0dbd \u0daf\u0dd0\u0d9a\u0dca\u0dc0\u0dd2\u0dab.\u0db8\u0dda \u0d9c\u0dd0\u0db1\u0dad\u0dca \u0d9a\u0dd2\u0dba\u0dc0\u0db1\u0dca\u0db1:\u0dbb\u0db1\u0dca\u0da2\u0db1\u0dca\u0d9c\u0dda '\u0dc4\u0dac\u0db4\u0da7' \u0d9c\u0dd0\u0db1 \u0db8\u0dd9\u0dad\u0dd9\u0d9a\u0dca \u0daf\u0db1\u0dca\u0db1\u0dcf \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf? \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db8\u0dbb\u0dab \u0daf\u0dac\u0dd4\u0dc0\u0db8\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d9c\u0dda \u0db6\u0dd0\u0d82\u0d9a\u0dd4 \u0d9c\u0dd2\u0dab\u0dd4\u0db8\u0dca '\u0db4\u0dbb\u0dd3\u0d9a\u0dca\u0dc2\u0dcf \u0d9a\u0dbb\u0db1\u0dca\u0db1'\u0dc3\u0db6\u0dd0\u0db3\u0dd2 \u0dc0\u0dd2\u0dc2\u0dba\u0dba\u0db1\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0db1\u0dd3\u0dad\u0dd2\u0dba\u0db8\u0dda \u0db4\u0dd4\u0dc0\u0dad\u0da7 \u0dc3\u0db8\u0dca\u0db6\u0db1\u0dca\u0db0 \u0dad\u0dc0\u0dad\u0dca \u0dc0\u0dd2\u0dc3\u0dca\u0dad\u0dbb\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8: '\u0d91\u0d9a\u0dca \u0dbb\u0da7\u0d9a\u0dca, \u0dc3\u0dd0\u0db8\u0da7 \u0d91\u0d9a\u0dca \u0db1\u0dd3\u0dad\u0dd2\u0dba\u0d9a\u0dca' \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dbd\u0dd3\u0db8\u0d9a\u0dca \u0d9a\u0dd2\u0dbb\u0dd3\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dc0\u0dc3\u0dba\u0dd2.2021 \u0da2\u0dd6\u0db1\u0dd2 24\u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc0\u0dadHPV \u0d91\u0db1\u0dca\u0db1\u0dad \u0db8\u0d9c\u0dd2\u0db1\u0dca \u0d9c\u0dd0\u0db6\u0dca\u0d9c\u0dd9\u0dc5 \u0db4\u0dd2\u0dc5\u0dd2\u0d9a\u0dcf 90%\u0d9a\u0dd2\u0db1\u0dca \u0d85\u0da9\u0dd4 \u0d9a\u0dc5 \u0dc4\u0dd0\u0d9a\u0dd2 \u0db6\u0dc0 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd9\u0dba\u0dd2\u0db4\u0dd0\u0dba 5 \u0d9a\u0da7 \u0db4\u0dd9\u0dbb\u0da7\u0dd2\u0dbb\u0dcf\u0db1\u0dca \u0d85\u0dbd\u0dc3\u0dca : ' UN \u0dc4\u0dd2\u0dba\u0dd4\u0db8\u0db1\u0dca \u0dbb\u0dba\u0dd2\u0da7\u0dca\u0dc3\u0dca \u0dbd\u0dd2\u0dba\u0dd4\u0db8 \u0dad\u0dd4\u0da7\u0dca\u0da7\u0dd4 \u0daf\u0dd9\u0d9a\u0d9a\u0da7 \u0d9c\u0dab\u0db1\u0dca \u0d9c\u0db1\u0dca\u0db1\u0dda \u0db1\u0dd1'2024 \u0da2\u0db1\u0dc0\u0dcf\u0dbb\u0dd2 18\u0dc0\u0dd0\u0dbb\u0daf\u0dd2 \u0db1\u0dd2\u0dc0\u0dd0\u0dbb\u0daf\u0dd2 \u0d9a\u0dbb\u0d9c\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 T-20 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0da2\u0dba \u0d9c\u0db1\u0dd2\u0dba\u0dd22024 \u0da2\u0db1\u0dc0\u0dcf\u0dbb\u0dd2 18\u0dc0\u0dd2\u0dc1\u0dda\u0dc2\u0dcf\u0d82\u0d9c\u0dbb\u0d82\u0d9c\u0db1 \u0dc1\u0dd2\u0dbd\u0dca\u0db4\u0dd2\u0dba\u0dd9\u0d9a\u0dd4\u0d9c\u0dda \u0dbb\u0d82\u0d9c\u0db1 \u0dc1\u0ddb\u0dbd\u0dd2\u0dba \u0d85\u0db1\u0dd4\u0d9a\u0dbb\u0dab\u0dba \u0d9a\u0dd2\u0dbb\u0dd3\u0db8 \u0d85\u0db4\u0dbb\u0dcf\u0db0\u0db8\u0dba \u0dc0\u0dbb\u0daf\u0d9a\u0dca\u0daf?2024 \u0da2\u0db1\u0dc0\u0dcf\u0dbb\u0dd2 15\u0dbd\u0dd3\u0dc3\u0dd2\u0d82: \u0dc0\u0dcf\u0dc4\u0db1\u0dba\u0dda \u0dbd\u0dd3\u0dc3\u0dca \u0d91\u0d9a \u0d9c\u0dd9\u0dc0\u0dcf\u0d9c\u0db1\u0dca\u0db1 \u0db6\u0dd0\u0dbb\u0dd2 \u0daf? \u0d94\u0db6 \u0d9a\u0dc5 \u0dba\u0dd4\u0dad\u0dca\u0dad\u0dda \u0d9a\u0dd4\u0db8\u0d9a\u0dca \u0daf?2024 \u0da2\u0db1\u0dc0\u0dcf\u0dbb\u0dd2 15\u0dc4\u0dd6\u0dad\u0dd2\u0dc0\u0dbb\u0dd4 \u0dbb\u0dad\u0dd4 \u0db8\u0dd4\u0dc4\u0dd4\u0daf\u0dda \u0db1\u0dde\u0d9a\u0dcf\u0dc0\u0dbd\u0da7 \u0d91\u0dbd\u0dca\u0dbd \u0d9a\u0dbb\u0db1 \u0db4\u0dca\u200d\u0dbb\u0dc4\u0dcf\u0dbb \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0db6\u0dbd\u0db4\u0dcf\u0db1\u0dca\u0db1\u0dda \u0d9a\u0dd9\u0dc3\u0dda\u0daf?2024 \u0da2\u0db1\u0dc0\u0dcf\u0dbb\u0dd2 12\u0dba\u0dd4\u0dbb\u0ddd \u0dc3\u0ddc\u0dba\u0dcf \u0db1\u0dd3\u0dad\u0dd2\u0dc0\u0dd2\u0dbb\u0ddd\u0db0\u0dd3\u0dc0 \u0d89\u0dad\u0dcf\u0dbd\u0dd2\u0dba\u0da7: \u2018\u0da2\u0dd3\u0dc0\u0dd2\u0dad\u0dda \u0db1\u0db8\u0dca \u0d9a\u0da7\u0dd4\u0d9a\u0dba\u0dd2, \u0db1\u0db8\u0dd4\u0dad\u0dca \u0d9a\u0dbb\u0db1\u0dca\u0db1 \u0daf\u0dd9\u0dba\u0d9a\u0dca \u0db1\u0dd0\u0dad\u0dd2 \u0d9a\u0db8\u0da7 \u0d9a\u0dcf\u0d9c\u0dd9\u0db1 \u0d89\u0db1\u0dca\u0db1\u0dc0\u0dcf\u20192024 \u0da2\u0db1\u0dc0\u0dcf\u0dbb\u0dd2 12\u0dbd\u0dd2\u0d82\u0d9c\u0dd2\u0d9a\u0dc0 \u0dc3\u0db8\u0dca\u0db4\u0dca\u200d\u0dbb\u0dda\u0dc2\u0dab\u0dba \u0dc0\u0db1 \u0d86\u0dc3\u0dcf\u0daf\u0db1\u0dba\u0d9a\u0dca \u0dba\u0db1\u0dd4 \u0d9a\u0dd4\u0db8\u0d9a\u0dca\u0daf? \u0d94\u0db6\u0dc0 \u0d86\u0dbb\u0d9a\u0dca\u0dc2\u0dcf \u0d9a\u0dbb \u0d9c\u0db1\u0dca\u0db1\u0dda \u0d9a\u0dd9\u0dc3\u0dda \u0daf?2024 \u0da2\u0db1\u0dc0\u0dcf\u0dbb\u0dd2 14\u0dc0\u0dd0\u0da9\u0dd2\u0db4\u0dd4\u0dbb\u0db8 \u0d9a\u0dd2\u0dba\u0dd0\u0dc0\u0dd61\u0dba\u0db8\u0dd4\u0db1\u0dcf \u0dc3\u0d9f\u0dbb\u0dc3\u0dd2\u0dc0\u0db8\u0dca: \u0db8\u0dba\u0dd2\u0d9a\u0dbd\u0dca \u0da2\u0dd0\u0d9a\u0dca\u0dc3\u0db1\u0dca \u0dc3\u0db8\u0d9c \u0dba\u0dd4\u0d9c\u0dbd \u0db1\u0dbb\u0dca\u0dad\u0db1\u0dba\u0d9a\u0da7 \u0d91\u0d9a\u0dca\u0dc0\u0dd6 \u0dc1\u0dca\u200d\u0dbb\u0dd3 \u0dbd\u0dcf\u0d82\u0d9a\u0dd2\u0d9a \u0db8\u0dc4\u0dcf\u0da0\u0dcf\u0dbb\u0dca\u0dba\u0dc0\u0dbb\u0dd2\u0dba2\u0dc3\u0dd2\u0dbd\u0dca\u0dbd\u0dbb \u0db6\u0da9\u0dd4 \u0db8\u0dbd\u0dca\u0dbd\u0d9a \u0db8\u0dd2\u0dbd: \u0d85\u0dc0\u0dd4\u0dbb\u0dd4\u0daf\u0dca\u0daf\u0d9a\u0dca \u0dad\u0dd4\u0dc5 \u0d9a\u0ddc\u0db4\u0db8\u0dab \u0dc0\u0dd9\u0db1\u0dc3\u0dca \u0dc0\u0dd3 \u0dad\u0dd2\u0db6\u0dda \u0daf?3HPV \u0d91\u0db1\u0dca\u0db1\u0dad \u0db8\u0d9c\u0dd2\u0db1\u0dca \u0d9c\u0dd0\u0db6\u0dca\u0d9c\u0dd9\u0dc5 \u0db4\u0dd2\u0dc5\u0dd2\u0d9a\u0dcf 90%\u0d9a\u0dd2\u0db1\u0dca \u0d85\u0da9\u0dd4 \u0d9a\u0dc5 \u0dc4\u0dd0\u0d9a\u0dd2 \u0db6\u0dc0 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd9\u0dba\u0dd24\u0dbd\u0dd3\u0dc3\u0dd2\u0d82: \u0dc0\u0dcf\u0dc4\u0db1\u0dba\u0dda \u0dbd\u0dd3\u0dc3\u0dca \u0d91\u0d9a \u0d9c\u0dd9\u0dc0\u0dcf\u0d9c\u0db1\u0dca\u0db1 \u0db6\u0dd0\u0dbb\u0dd2 \u0daf? \u0d94\u0db6 \u0d9a\u0dc5 \u0dba\u0dd4\u0dad\u0dca\u0dad\u0dda \u0d9a\u0dd4\u0db8\u0d9a\u0dca \u0daf?5\u0dc0\u0dd0\u0dbb\u0daf\u0dd2 \u0db1\u0dd2\u0dc0\u0dd0\u0dbb\u0daf\u0dd2 \u0d9a\u0dbb\u0d9c\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 T-20 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0da2\u0dba \u0d9c\u0db1\u0dd2\u0dba\u0dd2",
    "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba: \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd231 \u0db8\u0dd0\u0dba\u0dd2 2022\u0dba\u0dcf\u0dc0\u0dad\u0dca\u0d9a\u0dcf\u0dbd\u0dd3\u0db1\u0dc0\u0dd3 \u0d87\u0dad 17 \u0da2\u0db1\u0dc0\u0dcf\u0dbb\u0dd2 2024\u0da1\u0dcf\u0dba\u0dcf\u0dbb\u0dd6\u0db4 \u0db8\u0dd6\u0dbd\u0dcf\u0dc1\u0dca\u200d\u0dbb\u0dba, Duminda Silva \u0da1\u0dcf\u0dba\u0dcf\u0dbb\u0dd6\u0db4 \u0dc1\u0dd3\u0dbb\u0dca\u0dc2 \u0dc0\u0dd0\u0d9a\u0dd2\u0dba, \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dc4 \u0dc0\u0dad\u0dca\u0db8\u0db1\u0dca \u0da2\u0db1\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 2015 \u0d86\u0dbb\u0db8\u0dca\u0db7\u0dba\u0dda\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0dc3\u0dd2\u0daf\u0dca\u0db0\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd3 \u0dc3\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb \u0dc3\u0dd2\u0dba \u0db6\u0dbd\u0dba \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0dbd\u0dd9\u0dc3 \u0d9a\u0dca\u200d\u0dbb\u0dd2\u0dba\u0dcf\u0dc0\u0dda \u0dba\u0ddc\u0daf\u0dc0\u0db8\u0dd2\u0db1\u0dca \u0d85\u0db1\u0dd3\u0dad\u0dd2\u0d9a \u0d86\u0d9a\u0dcf\u0dbb\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad\u0dd0\u0dba\u0dd2 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d85\u0daf (\u0da2\u0db1\u0dc0\u0dcf\u0dbb\u0dd2 17 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba. \u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0dc3\u0db8\u0dcf\u0dc0 \u0db6\u0dbd \u0dc1\u0dd6\u0db1\u0dca\u200d\u0dba \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5  \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dd2\u0dc3\u0dd2\u0db1\u0dca \u0d94\u0dc4\u0dd4\u0da7 \u0db4\u0db1\u0dc0\u0dcf \u0dad\u0dd2\u0db6\u0dd9\u0db1 \u0daf\u0dac\u0dd4\u0dc0\u0db8  \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db8\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda \u0dad\u0dd3\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dd2\u0dbb\u0dd3\u0db8\u0dda \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dbd\u0dd9\u0dc3 \u0d89\u0dbd\u0dca\u0dbd\u0dcf \u0db8\u0dd2\u0dba\u0d9c\u0dd2\u0dba \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb\u0d9c\u0dda \u0db6\u0dd2\u0dbb\u0dd2\u0db3 \u0dc0\u0db1 \u0dc3\u0dd4\u0db8\u0db1\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb , \u0daf\u0dd2\u0dba\u0dab\u0dd2\u0dba \u0dc0\u0dd6 \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0db1\u0dd3\u0dad\u0dd2\u0da5 \u0d9c\u0dc3\u0dcf\u0dbd\u0dd2 \u0dc4\u0dd4\u0dc3\u0dda\u0db1\u0dca \u0dba\u0db1 \u0d85\u0dba \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dbd \u0dad\u0dd3\u0db1\u0dca\u0daf\u0dd4\u0dc0 \u0daf\u0dd9\u0db8\u0dd2\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dda \u0db6\u0dc0 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.\u0d85\u0dbb\u0dca\u0da2\u0dd4\u0db1 \u0d94\u0db6\u0dda\u0dc3\u0dda\u0d9a\u0dbb, \u0d9c\u0dcf\u0db8\u0dd2\u0dab\u0dd3 \u0d85\u0db8\u0dbb\u0dc3\u0dda\u0d9a\u0dbb \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0d91\u0d9a\u0d9f\u0dad\u0dca\u0dc0\u0dba \u0dc3\u0dc4\u0dd2\u0dad\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd4\u0dbb\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf\u0dd3.\u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1\"\u0db8\u0dd9\u0db8 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db1\u0dd4 \u0dbd\u0db6\u0db1 \u0dc3\u0db8\u0dcf\u0dc0 \u0db1\u0dd0\u0dc0\u0dad \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0da7 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba \u0dc0\u0dd2\u0dc3\u0dd2\u0db1\u0dca \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dbb\u0dd4\u0dab\u0dd4 \u0db8\u0dad\u0dd4 \u0d9a\u0dbb \u0dad\u0dd2\u0db6\u0dd4\u0dab\u0dcf. \u0db8\u0dd3\u0da7 \u0d85\u0daf\u0dcf\u0dbd\u0dc0 \u0db4\u0dc3\u0dd4\u0d9c\u0dd2\u0dba \u0d9a\u0dcf\u0dbd\u0dba\u0dda \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dd3\u0db1\u0dca\u0daf\u0dd4 \u0d9c\u0dab\u0db1\u0dcf\u0dc0\u0d9a\u0dca\u0db8 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0d91\u0db8 \u0dad\u0dd3\u0db1\u0dca\u0daf\u0dd4 \u0dc0\u0dd2\u0dc1\u0dca\u0dbd\u0dda\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda  \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 126 \u0dc0\u0dd0\u0db1\u0dd2 \u0dc0\u0d9c\u0db1\u0dca\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0dba\u0dc5\u0dd2 \u0dc3\u0dbd\u0d9a\u0dcf \u0db6\u0dd0\u0dbd\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d85\u0db4 \u0dad\u0dd3\u0db1\u0dca\u0daf\u0dd4 \u0d9a\u0dbb\u0db1\u0dc0\u0dcf.\"\u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0d92 \u0d85\u0db1\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dba\u0dc5\u0dd2 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0da7 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0db1\u0dca \u0db8\u0dad\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dad\u0dbb\u0dca\u0d9a \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca\u0da7 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0d87\u0dbb\u0db9\u0dd9\u0db1\u0dca\u0db1\u0dda \u0d9a\u0dd9\u0dc3\u0dda\u0daf?\u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \"\u0d85\u0db0\u0dd2\u0d9a\u0dbb\u0dab\u0dba \u0db8\u0d9c\u0dd2\u0db1\u0dca \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda  34(1) \u0dc0\u0d9c\u0db1\u0dca\u0dad\u0dd2\u0dba\u0dda \u0dc3\u0db3\u0dc4\u0db1\u0dca \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1\u0dc0\u0dbd\u0da7 \u0dba\u0da7\u0dad\u0dca\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dd2\u0dbb\u0dd3\u0db8\u0da7 \u0dc3\u0dd2\u0daf\u0dd4\u0dc0\u0dd9\u0db1\u0dc0\u0dcf. \u0d91\u0db8 \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0dc0\u0dbd\u0da7 \u0d85\u0db1\u0dd4\u0dc0 \u0dba\u0db8\u0dca \u0dc0\u0dbb\u0daf\u0d9a\u0dbb\u0dd4\u0dc0\u0dd9\u0d9a\u0dd4\u0da7 \u0dc3\u0db8\u0dcf\u0dc0 \u0daf\u0dd3\u0db8\u0da7 \u0db4\u0dd9\u0dbb \u0d91\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d9a\u0dd0\u0db3\u0dc0\u0dd2\u0dba \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4 \u0d9a\u0dc5 \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d8a\u0da7 \u0d85\u0daf\u0dcf\u0dc5\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc3\u0dca\u0dae\u0dcf\u0dc0\u0dbb\u0dba \u0daf \u0dc3\u0db8\u0d9f \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0 \u0d85\u0db0\u0dd2\u0d9a\u0dbb\u0dab \u0dc0\u0dd2\u0dc2\u0dba \u0db7\u0dcf\u0dbb \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4 \u0d9a\u0dc5 \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d85\u0db0\u0dd2\u0d9a\u0dbb\u0dab \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db8\u0db1\u0dca\u0d9c\u0dda \u0db1\u0dd2\u0dbb\u0dca\u0daf\u0dda\u0dc1\u0dba\u0daf \u0d87\u0dad\u0dd4\u0dc5\u0dad\u0dca\u0dc0 \u0d85\u0daf\u0dcf\u0dc5 \u0dc0\u0dcf\u0dbb\u0dca\u0dad\u0dcf\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4\u0d9a\u0dbb\u0db1\u0dd4 \u0dbd\u0db6\u0dba\u0dd2. \u0dba\u0db8\u0dca \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db1\u0dca\u0db1\u0dda \u0daf? \u0db1\u0dd0\u0daf\u0dca\u0daf? \u0dba\u0db1\u0dca\u0db1 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0dd3\u0dbb\u0dab\u0dba \u0d9a\u0dbb\u0db1\u0dd4 \u0dbd\u0db6\u0db1\u0dca\u0db1\u0dda \u0d91\u0db8 \u0dc3\u0dd2\u0dba\u0dbd\u0dd4 \u0db4\u0da7\u0dd2\u0db4\u0dcf\u0da7\u0dd2 \u0dc3\u0db8\u0dca\u0db4\u0dd6\u0dbb\u0dca\u0dab\u0dba\u0dd9\u0db1\u0dca \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2.\"\"\u0d91\u0dc4\u0dd9\u0dad\u0dca \u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0dda \u0dc0\u0d9c \u0d8b\u0dad\u0dca\u0dad\u0dbb\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0db4\u0dd9\u0dbb \u0d91\u0db8 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d85\u0db1\u0dd4\u0d9c\u0db8\u0db1\u0dba \u0d9a\u0dbb\u0db1 \u0dad\u0dd2\u0db6\u0dd9\u0db1 \u0db6\u0dc0 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0dad\u0dc4\u0dc0\u0dd4\u0dbb\u0dd4 \u0d9a\u0dd2\u0dbb\u0dd3\u0db8\u0da7 \u0d94\u0dc4\u0dd4 \u0d85\u0dc3\u0db8\u0dad\u0dca \u0dc0\u0dd3 \u0dad\u0dd2\u0db6\u0dd9\u0db1\u0dc0\u0dcf.\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db8\u0dd9\u0db8  \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8  \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb  \u0dc3\u0dd2\u0dba \u0db6\u0dbd\u0dba \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0d86\u0d9a\u0dcf\u0dbb\u0dba\u0da7  \u0d9a\u0dca\u200d\u0dbb\u0dd2\u0dba\u0dcf\u0dc0\u0dda \u0dba\u0ddc\u0daf\u0dc0\u0db8\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\"\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0db4\u0dd2\u0dc5\u0dd2\u0d9c\u0db1\u0dca\u0db1 \u0db6\u0dd0\u0dc4\u0dd0....\"\u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda \"\u0db8\u0dd9\u0db8 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0db8\u0dc4\u0dad\u0dcf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd9\u0dad \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dd9\u0dad\u0dca\u0dc3\u0db8\u0d9a\u0dca \u0d9c\u0ddc\u0db1\u0dd4 \u0d9a\u0dbb\u0db8\u0dd2\u0db1\u0dca \u0d9a\u0dbb\u0dd4\u0dab\u0dd4 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd4\u0dab\u0dcf. \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba\u0dda\u0daf\u0dd3 \u0dad\u0db8\u0dcf \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dc5 \u0db6\u0dc0\u0dad\u0dca \u0dc3\u0daf\u0dca\u0db7\u0dcf\u0dc0\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0db6\u0dc0\u0dad\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0db8\u0dd3\u0da7 \u0d85\u0daf\u0dcf\u0dc5\u0dc0 \u0dad\u0db8\u0db1\u0dca \u0dc0\u0dd9\u0dad \u0d89\u0daf\u0dd2\u0dbb\u0dd2\u0db4\u0dad\u0dca \u0dc0\u0dd6 \u0d9a\u0dbb\u0dd4\u0dab\u0dd4 \u0db1\u0dd2\u0dc3\u0dd2 \u0db4\u0dbb\u0dd2\u0daf\u0dd2 \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0db7\u0dcf\u0da2\u0db1\u0dba \u0d9a\u0dbb  \u0dad\u0db8 \u0db1\u0dd3\u0dad\u0dd2\u0db8\u0dba \u0db6\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0d9c\u0dad\u0dca \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf  \u0dc3\u0dd2\u0dba \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dd9\u0dad\u0dca\u0dc3\u0db8\u0dda \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf.\"\u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0d91\u0dc4\u0dd9\u0dad\u0dca  \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0db4\u0dd2\u0dc5\u0dd2\u0db6\u0db3\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0dc3\u0dd1\u0dc4\u0dd3\u0db8\u0d9a\u0da7 \u0db4\u0dad\u0dca\u0dc0\u0dd2\u0dba \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba. \u0dc3\u0dd2\u0dba \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0dda \u0d85\u0db1\u0dca\u0dad\u0dbb\u0dca\u0d9c\u0dad \u0d9a\u0dbb\u0dd4\u0dab\u0dd4 \u0dad\u0dd4\u0dc5\u0dd2\u0db1\u0dca \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc3\u0dcf\u0db0\u0dcf\u0dbb\u0dab\u0dd3\u0d9a\u0dbb\u0dab\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d85\u0dc3\u0db8\u0dad\u0dca \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd2\u0dc5\u0dd2\u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dd9\u0db1\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dad\u0dd3\u0dbb\u0dab\u0dba\u0dd9\u0db1\u0dca \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1\u0dca\u0db1\u0dda \u0d9a\u0dd9\u0dc3\u0dda\u0daf?\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc4\u0dbb\u0dc4\u0dcf \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 12(1) \u0dc0\u0d9c\u0db1\u0dca\u0dad\u0dd2\u0dba \u0dba\u0da7\u0dad\u0dda \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1\u0dca\u0db1\u0dda \u0d9a\u0dd9\u0dc3\u0dda\u0daf\u0dd0\u0dba\u0dd2  \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0db8\u0dd9\u0dc3\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.\"\u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 34 (1) \u0dc0\u0d9c\u0db1\u0dca\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca\u0da7 \u0dc3\u0db8\u0dcf\u0dc0 \u0daf\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0dba\u0dd4\u0dad\u0dd4 \u0d86\u0d9a\u0dcf\u0dbb\u0dba \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0da7 \u0d85\u0daf\u0dcf\u0dc5\u0dc0 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd3 \u0dc3\u0dd2\u0da7\u0dd2\u0db1 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca \u0d85\u0dad\u0dd4\u0dbb\u0dd2\u0db1\u0dca  \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0db8\u0dd0\u0dad\u0dd2 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dad\u0ddd\u0dbb\u0dcf \u0d9c\u0dad\u0dca\u0dad\u0dda \u0d9a\u0dd9\u0dc3\u0dda\u0daf \u0dba\u0db1\u0dca\u0db1 \u0db4\u0dca\u200d\u0dbb\u0dc1\u0dca\u0db1 \u0dc3\u0dc4\u0d9c\u0dad\u0dba\u0dd2. \u0d92 \u0dc4\u0dbb\u0dc4\u0dcf \u0d94\u0dc4\u0dd4 \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca \u0dc4\u0dcf \u0dc3\u0dcf\u0d9a\u0dca\u200d\u0dc2\u0dd2\u0d9a\u0dbb\u0dd4\u0dc0\u0db1\u0dca \u0d86\u0dbb\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8\u0dda \u0db4\u0db1\u0dad\u0dda 3(Q) \u0dc0\u0d9c\u0db1\u0dca\u0dad\u0dd2\u0dba \u0daf \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dad\u0ddd\u0dbb\u0dcf \u0d9c\u0dd0\u0db1\u0dd3\u0db8\u0dda\u0daf\u0dd3  \u0db4\u0dde\u0daf\u0dca\u0d9c\u0dbd\u0dd2\u0d9a \u0db8\u0dd2\u0dad\u0dca\u200d\u0dbb\u0dad\u0dca\u0dc0\u0dba \u0dc4\u0dcf \u0daf\u0dda\u0dc1\u0db4\u0dcf\u0dbd\u0db1  \u0db6\u0dd0\u0db3\u0dd2\u0dba\u0dcf\u0dc0 \u0db8\u0dad \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1 \u0d86\u0d9a\u0dcf\u0dbb\u0dba \u0db4\u0dd9\u0db1\u0dd3 \u0dba\u0db1\u0dc0\u0dcf. \u0d92 \u0dad\u0dd4\u0dc5\u0dd2\u0db1\u0dca \u0db8\u0dd9\u0dbb\u0da7 \u0d85\u0db4\u0dbb\u0dcf\u0db0 \u0dba\u0dd4\u0d9a\u0dca\u0dad\u0dd2 \u0d9a\u0dca\u200d\u0dbb\u0dd2\u0dba\u0dcf\u0daf\u0dcf\u0db8\u0dba \u0d9a\u0dd9\u0dbb\u0dd9\u0dc4\u0dd2 \u0db8\u0dc4\u0da2\u0db1\u0dba\u0dcf \u0dad\u0db6\u0dcf \u0dad\u0dd2\u0db6\u0dd9\u0db1 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1 \u0d86\u0d9a\u0dcf\u0dbb\u0dba\u0dd9\u0db1\u0dca \u0d94\u0dc4\u0dd4 \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1 \u0db8\u0dc4\u0dad\u0dcf \u0dc0\u0d9c\u0d8b\u0dad\u0dca\u0dad\u0dbb\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0da7 \u0db4\u0dd0\u0dc0\u0dbb\u0dd3 \u0dad\u0dd2\u0db6\u0dd9\u0db1 \u0db1\u0dd3\u0dad\u0dd2\u0db8\u0dba \u0db6\u0dbd \u0dc3\u0dd3\u0db8\u0dcf\u0dc0 \u0d85\u0db7\u0dd2\u0db6\u0dc0\u0dcf \u0d9c\u0ddc\u0dc3\u0dca \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0d86\u0d9a\u0dcf\u0dbb\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.\u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4 \u0dc0\u0dd2\u0dc1\u0dca\u0dbd\u0dda\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dad\u0dd4\u0dc5\u0dd2\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0db8\u0d9c\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 12(1) \u0dc0\u0d9c\u0db1\u0dca\u0dad\u0dd2\u0dba\u0dda \u0dc3\u0db3\u0dc4\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb  \u0d87\u0dad\u0dd0\u0dba\u0dd2 \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0dc3\u0db8\u0dcf\u0dc0 \u0db1\u0dd3\u0dad\u0dd2\u0dba \u0d89\u0daf\u0dd2\u0dbb\u0dd2\u0dba\u0dda \u0db6\u0dbd\u0dc1\u0dd6\u0db1\u0dca\u200d\u0dba \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dd2\u0dc3\u0dd2\u0db1\u0dca \u0d94\u0dc4\u0dd4\u0da7 \u0d85\u0db0\u0dd2\u0d9a\u0dbb\u0dab\u0dba \u0db8\u0d9c\u0dd2\u0db1\u0dca \u0db4\u0db1\u0dc0\u0dcf \u0dad\u0dd2\u0db6\u0dd9\u0db1 \u0daf\u0dac\u0dd4\u0dc0\u0db8 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dad\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0ddc\u0db8\u0dc3\u0dcf\u0dbb\u0dd2\u0dad\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd6\u0dc4.\u0da2\u0db1\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0dd0\u0db6\u0dd6 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf  \u0dba\u0dc5\u0dd2  \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca\u0dad\u0dda \u0d87\u0dba\u0dd2?\u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda (CID) \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf (2022 \u0da2\u0dd4\u0db1\u0dd2 01 \u0dc0\u0dd0\u0db1\u0dd2\u0daf\u0dcf ) \u0dc3\u0dc0\u0dc3 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd3\u0dba.\u0d92, \u0dc1\u0dca\u200d\u0dbb\u0dd3  \u0da2\u0dba\u0dc0\u0dbb\u0dca\u0db0\u0db1\u0db4\u0dd4\u0dbb \u0db8\u0dc4 \u0dbb\u0ddd\u0dc4\u0dbd\u0dda \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0dba.\u0dc4\u0dd2\u0da7\u0db4\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc4\u0daf\u0dd2\u0dc3\u0dd2\u0dba\u0dda \u0d87\u0dad\u0dd2 \u0dc0\u0dd6 \u0d85\u0dc3\u0db1\u0dd3\u0db4 \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0dc4\u0dda\u0dad\u0dd4\u0dc0\u0dd9\u0db1\u0dca  (\u0da2\u0dd4\u0db1\u0dd2 01 \u0dc0\u0dd0\u0db1\u0dd2\u0daf\u0dcf) \u0db4\u0dd9\u0dbb\u0dc0\u0dbb\u0dd4\u0dc0\u0dda \u0da2\u0dba\u0dc0\u0dbb\u0dca\u0db0\u0db1\u0db4\u0dd4\u0dbb \u0db8\u0dc4 \u0dbb\u0ddd\u0dc4\u0dbd\u0da7 \u0d87\u0dad\u0dd4\u0dc5\u0dad\u0dca\u0d9a\u0dbb \u0dad\u0dd2\u0db6\u0dd4\u0dab\u0dd4 \u0db6\u0dc0\u0da7 \u0dbb\u0ddd\u0dc4\u0dbd\u0dca \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0d9a\u0dd4 \u0db4\u0dd0\u0dc0\u0dc3\u0dd3\u0dba.\u0db4\u0dc3\u0dd4\u0dc0 \u0db4\u0dc3\u0dca\u0dc0\u0dbb\u0dd4\u0dc0\u0dda \u0dbb\u0ddd\u0dc4\u0dbd\u0da7 \u0db4\u0dd0\u0db8\u0dd2\u0dab\u0dd2 \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf  \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca \u0db6\u0dc0 \u0db4\u0ddc\u0dbd\u0dd2\u0dc3\u0dca \u0db8\u0dcf\u0db0\u0dca\u200d\u0dba \u0db4\u0dca\u200d\u0dbb\u0d9a\u0dcf\u0dc1\u0d9a \u0da2\u0dca\u200d\u0dba\u0dda\u0dc2\u0dca\u0da8 \u0db4\u0ddc\u0dbd\u0dd2\u0dc3\u0dca \u0d85\u0db0\u0dd2\u0d9a\u0dcf\u0dbb\u0dd3 \u0db1\u0dd3\u0dad\u0dd2\u0da5 \u0db1\u0dd2\u0dc4\u0dcf\u0dbd\u0dca \u0dad\u0dbd\u0dca\u0daf\u0dd6\u0dc0 \u0db4\u0dd0\u0dc0\u0dc3\u0dd3\u0dba.\u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0da0\u0ddd\u0daf\u0db1\u0dcf\u0dc0\u0da7 \u0dc0\u0dbb\u0daf\u0d9a\u0dbb\u0dd4\u0dc0\u0dd3 \u0db8\u0dbb\u0dab \u0daf\u0da9\u0dd4\u0dc0\u0db8 \u0db1\u0dd2\u0dba\u0db8\u0dc0 \u0dc3\u0dd2\u0da7\u0dd2 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7, \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dbd\u0db6\u0dcf\u0daf\u0dd4\u0db1\u0dca \u0dc3\u0db8\u0dcf\u0dc0 \u0d85\u0dad\u0dca\u0dc4\u0dd2\u0da7\u0dc0\u0dd6 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dc4\u0dcf  \u0d94\u0dc4\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dd0\u0dba\u0dd2  (\u0db8\u0dd0\u0dba\u0dd2 31 \u0dc0\u0dd0\u0db1\u0dd2\u0daf\u0dcf) \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.\u0d85\u0db0\u0dd2\u0d9a\u0dbb\u0dab\u0dba \u0db8\u0dda \u0db1\u0dd2\u0dba\u0ddd\u0d9c\u0dba \u0d9a\u0dc5\u0dda, \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0d87\u0d9c\u0dda \u0db8\u0dc0 \u0d87\u0dad\u0dd4\u0dbd\u0dd4 \u0db4\u0dcf\u0dbb\u0dca\u0dc1\u0dc0 \u0d9a\u0dd2\u0dc4\u0dd2\u0db4\u0dba\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dd2.\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0db6\u0dcf \u0daf\u0dd3\u0db8\u0da7 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0d87\u0dad\u0dad\u0dca \u0db8\u0dbb\u0dab \u0daf\u0da9\u0dd4\u0dc0\u0db8 \u0db1\u0dd2\u0dba\u0db8\u0dc0\u0dd6 \u0d85\u0dba\u0dd9\u0d9a\u0dd4 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0db8\u0dcf\u0dc0 \u0dbd\u0db6\u0dcf\u0daf\u0dd3\u0db8\u0dda\u0daf\u0dd3 \u0d85\u0db1\u0dd4\u0d9c\u0db8\u0db1\u0dba \u0d9a\u0dbd \u0dba\u0dd4\u0dad\u0dd4 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0d9a\u0dca\u200d\u0dbb\u0db8\u0dc0\u0dda\u0daf\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0db1\u0dd0\u0dad\u0dd0\u0dba\u0dd2 \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dca\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd9\u0db1\u0dca\u0dc0\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd2.\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dbd\u0db6\u0dcf \u0daf\u0dd4\u0db1\u0dca \u0db1\u0dd2\u0dba\u0ddd\u0d9c\u0dba \u0d85\u0db1\u0dd4\u0dc0 \u0d85\u0dc0\u0dc1\u0dca\u200d\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db1\u0dd3\u0dad\u0dd2\u0db4\u0dad\u0dd2 \u0dc3\u0d82\u0da2\u0dba \u0dbb\u0dcf\u0da2\u0dbb\u0dad\u0dca\u0db1\u0db8\u0dca \u0dc0\u0dd2\u0dc3\u0dd2\u0db1\u0dca (2022 \u0db8\u0dd0\u0dba\u0dd2 31) \u0daf\u0dd2\u0db1\u0db8 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0dc3\u0dd3.\u0da9\u0dd3 \u0dc0\u0dd2\u0d9a\u0dca\u200d\u0dbb\u0db8\u0dbb\u0dad\u0dca\u0db1 \u0dc0\u0dd9\u0dad \u0d8b\u0db4\u0daf\u0dd9\u0dc3\u0dca \u0dbd\u0db6\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd2.\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dba\u0dc5\u0dd2 \u0dc3\u0dd2\u0dbb\u00a0\u0db7\u0dcf\u0dbb\u0dba\u0da7 \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0d85\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 \u0dc0\u0dd2\u0dc3\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd3\u0dba.\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0db6\u0dcf \u0daf\u0dd3\u0db8 \u0d85\u0dad\u0dca\u0dc4\u0dd2\u0da7 \u0dc0\u0dd4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc0\u0dd2\u0daf\u0dd9\u0dc3\u0dca \u0d9c\u0db8\u0db1\u0dca \u0dad\u0dc4\u0db1\u0db8\u0dca \u0d9a\u0dbb\u0db8\u0dd2\u0db1\u0dca, \u0d85\u0dad\u0dd4\u0dbb\u0dd4 \u0db1\u0dd2\u0dba\u0ddd\u0d9c\u0dba\u0d9a\u0dca\u0daf \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0daf\u0dd3\u0db8 \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca\u0d9a\u0dbb\u0db8\u0dd2\u0db1\u0dca \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb, \u0d87\u0dba\u0d9c\u0dda \u0db8\u0dc0 \u0dc3\u0dd4\u0db8\u0db1\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d9c\u0dc3\u0dcf\u0dbd\u0dd2 \u0dc4\u0dd4\u0dc3\u0dda\u0db1\u0dca \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0d9c\u0ddc\u0db1\u0dd4 \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 03\u0d9a\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dca\u00a0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0d85\u0dad\u0dd4\u0dbb\u0dd4 \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.\u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1, \u0dba\u0dc3\u0db1\u0dca\u0dad \u0d9a\u0ddd\u0daf\u0dcf\u0d9c\u0ddc\u0da9 \u0dc3\u0dc4 \u0d85\u0da0\u0dbd \u0dc0\u0dd9\u0d82\u0d9c\u0db4\u0dca\u0db4\u0dd4\u0dbd\u0dd2 \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc3\u0db8\u0db1\u0dca\u0dc0\u0dd2\u0dad \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dbd\u0dca\u0dbd \u0db8\u0dd9\u0db8 \u0db1\u0dd2\u0dba\u0ddd\u0d9c\u0dba \u0db1\u0dd2\u0d9a\u0dd4\u0dad\u0dca \u0d9a\u0dc5\u0dc4.\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8 \u0d86\u0dbb\u0db8\u0dca\u0db7 \u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda \u0daf\u0dd3 \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dca\u0dc0\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d91\u0db8\u0dca.\u0d92. \u0dc3\u0dd4\u0db8\u0db1\u0dca\u0daf\u0dd2\u0dbb\u0db1\u0dca \u0d87\u0dad\u0dd4\u0dc5\u0dd4 \u0db1\u0dd3\u0dad\u0dd2\u0da5\u0dc0\u0dbb\u0dd4 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dbb\u0dd4\u0dab\u0dd4 \u0daf\u0d9a\u0dca\u0dc0\u0db8\u0dd2\u0db1\u0dca \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba\u0dd2.\u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd4\u0dc0\u0db1\u0dca 9000\u0d9a\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9c\u0dad\u0dc0 \u0d87\u0dad\u0dd2 \u0dad\u0dad\u0dca\u0dad\u0dca\u0dc0\u0dba \u0dad\u0dd4\u0dc5 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0dc0 \u0dad\u0ddd\u0dbb\u0dcf \u0d9c\u0dad\u0dca\u0dad\u0dda \u0d9a\u0dd4\u0db8\u0db1  \u0db4\u0daf\u0db1\u0db8\u0d9a\u0dd2\u0db1\u0dca \u0daf \u0dba\u0db1 \u0d9c\u0dd0\u0da7\u0dbd\u0dd4\u0dc0 \u0db8\u0dad\u0dd4\u0dc0\u0db1 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dc3\u0dd4\u0db8\u0db1\u0dca\u0dad\u0dd2\u0dbb\u0db1\u0dca \u0db8\u0dd9\u0dc4\u0dd2\u0daf\u0dd3 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba.\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db8\u0dd9\u0db8 \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8\u0da7 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0dba\u0da7\u0dad\u0dda \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba \u0db4\u0dd0\u0dc0\u0dbb\u0dd9\u0db1 \u0db6\u0dc0\u0daf \u0d94\u0dc4\u0dd4 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0d94\u0dc4\u0dd4\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9c\u0dad\u0dca \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dba \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0da7 \u0db4\u0da7\u0dc4\u0dd0\u0dab\u0dd2 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba.\u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0dc3\u0dd9\u0dc3\u0dd4 \u0db1\u0dd3\u0dad\u0dd2\u0da5\u0dc0\u0dbb\u0dd4 \u0daf \u0db8\u0dd9\u0db8 \u0d9a\u0dbb\u0dd4\u0dab\u0dd4 \u0d85\u0db1\u0dd4\u0db8\u0dad \u0d9a\u0dbb\u0db8\u0dd2\u0db1\u0dca \u0daf\u0dda\u0dc1\u0db1 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0d85\u0dad\u0dbb \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0d85\u0dad\u0dd2\u0dbb\u0dda\u0d9a \u0dc3\u0ddc\u0dbd\u0dd2\u0dc3\u0dd2\u0da7\u0dbb\u0dca \u0da2\u0dd9\u0db1\u0dbb\u0dcf\u0dbd\u0dca \u0db1\u0dd9\u0dbb\u0dd2\u0db1\u0dca \u0db4\u0dd4\u0dbd\u0dca\u0dbd\u0dda \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd0\u0dc0\u0dc3\u0dd3\u0dba.\u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0da7 \u0db4\u0dcf\u0daf\u0d9a \u0dc0\u0db1 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0d9a\u0ddc\u0da7 \u0dad\u0dd2\u0db6\u0dd9\u0db1 \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0d91\u0db6\u0dd0\u0dc0\u0dd2\u0db1\u0dca \u0d91\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d85\u0dad\u0dd2\u0dbb\u0dda\u0d9a \u0dc3\u0ddc\u0dbd\u0dd2\u0dc3\u0dd2\u0da7\u0dbb\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba.\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0d9a\u0dd4 \u0dc0\u0dc1\u0dba\u0dd9\u0db1\u0dca \u0db1\u0db8\u0dca \u0d9a\u0dbb \u0dc3\u0dd2\u0da7\u0dd2\u0db1 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d9c\u0dcf\u0db8\u0dd2\u0dab\u0dd3 \u0db8\u0dcf\u0dbb\u0db4\u0db1 \u0daf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0dad\u0db8 \u0dc3\u0dda\u0dc0\u0dcf\u0daf\u0dcf\u0dba\u0d9a\u0dba\u0dcf\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dad\u0dd3\u0dbb\u0dab\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dba\u0dd2.\u0db8\u0dd9\u0db8 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0db1\u0dd3\u0dad\u0dca\u200d\u0dba\u0dcf\u0db1\u0dd4\u0d9a\u0dd6\u0dbd\u0dc0 \u0dc3\u0dd2\u0daf\u0dd4 \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0db8\u0dd9\u0db8 \u0d89\u0dbd\u0dca\u0dbd\u0dd3\u0db8 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d85\u0db0\u0dd2\u0d9a\u0dbb\u0dab\u0db8\u0dba \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.\u0d89\u0daf\u0dd2\u0dbb\u0dd2\u0db4\u0dad\u0dca\u0dc0\u0dd6 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4 \u0dc3\u0dbd\u0d9a\u0dcf \u0db6\u0dd0\u0dbd\u0dd6 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d91\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0d85\u0dc0\u0dc3\u0dbb \u0dbd\u0db6\u0dcf \u0daf\u0dd9\u0db8\u0dd2\u0db1\u0dca \u0d89\u0dc4\u0dad \u0d85\u0dad\u0dd4\u0dbb\u0dd4 \u0dad\u0dc4\u0db1\u0db8\u0dca \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.\u0d92 \u0d85\u0db1\u0dd4\u0dc0 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dc3 01 \u0dc0\u0dd0\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0daf\u0dd2\u0db1 \u0db1\u0dd2\u0dba\u0db8\u00a0\u0d9a\u0dd9\u0dbb\u0dd4\u0dab\u0dd2.\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0: \"\u0d85\u0db4\u0d9a\u0dd3\u0dbb\u0dca\u0dad\u0dd2\u0db8\u0dad\u0dca \u0d89\u0dad\u0dd2\u0dc4\u0dcf\u0dc3\u0dba\u0d9a\u0dca - \u0daf\u0dda\u0dc1\u0db4\u0dcf\u0dbd\u0db1 \u0d85\u0dc0\u0dd2\u0dba\u0d9a\u0dca\"\u0db8\u0dbb\u0dab \u0daf\u0dab\u0dca\u0da9\u0db1\u0dba \u0dbd\u0db6\u0dcf \u0dc3\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0daf\u0dd9\u0db1\u0dd4 \u0dbd\u0dd0\u0db6\u0dd3\u0db8 \u0db4\u0dd2\u0dc5\u0dd2\u0db6\u0db3 \u0dc3\u0db8\u0dcf\u0da2 \u0da2\u0dcf\u0dbd \u0dc3\u0dc4 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0dc0\u0dd2\u0dc0\u0dd2\u0db0 \u0d85\u0daf\u0dc4\u0dc3\u0dca \u0db4\u0dc5 \u0dc0\u0dd2\u0dba.  \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dc5 \u0db6\u0dc0\u0da7 \u0dc0\u0dbb\u0daf\u0d9a\u0dbb\u0dd4 \u0dc0\u0dd3 \u0dc3\u0dd2\u0dbb\u0d9c\u0dad\u0dc0 \u0dc3\u0dd2\u0da7\u0dd2 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda 2021 \u0da2\u0dd4\u0db1\u0dd2 24 \u0dc0\u0dd9\u0db1\u0dd2\u0daf\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd9\u0dbb\u0dd2\u0dab\u0dd2. \u0d94\u0dc4\u0dd4 \u0d87\u0dad\u0dd4\u0dc5\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda \u0db1\u0dd2\u0daf\u0dc4\u0dc3\u0dca \u0d9a\u0dbb\u0db1 \u0dbd\u0daf \u0dc3\u0dd2\u0dbb\u0d9a\u0dbb\u0dd4\u0dc0\u0db1\u0dca 93 \u0daf\u0dd9\u0db1\u0dcf \u0d85\u0dad\u0dbb \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0dba\u0da7\u0dad\u0dda \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd4\u0dab\u0dd4 \u0dbb\u0dd0\u0db3\u0dc0\u0dd2\u0dba\u0db1\u0dca 16 \u0daf\u0dd9\u0db1\u0dd9\u0d9a\u0dca \u0daf \u0dc0\u0dd2\u0dba. \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0dba\u0da7\u0dad\u0dda \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0dda \u0db4\u0dc3\u0dd4 \u0dc0\u0dd6 \u0dbb\u0dd0\u0db3\u0dc0\u0dd2\u0dba\u0db1\u0dca \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0da7 \u0d9c\u0dad\u0dca \u0db4\u0dd2\u0dba\u0dc0\u0dbb \u0db4\u0dd2\u0dc5\u0dd2\u0d9c\u0db1\u0dca\u0db1\u0dcf \u0db1\u0db8\u0dd4\u0dad\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dc5\u0dd2\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dd0\u0dc0\u0dc3\u0dd3\u0dba.\u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc6\u0dda\u0dc3\u0dca\u0db6\u0dd4\u0d9a\u0dca \u0d94\u0dc3\u0dca\u0dc3\u0dda \u0dc3\u0da7\u0dc4\u0db1\u0d9a\u0dca \u0dad\u0db6\u0dcf \u0d87\u0dad\u0dd2 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dad\u0dcf\u0db1\u0dcf\u0db4\u0dad\u0dd2\u0db1\u0dd2 \u0d87\u0dbd\u0dba\u0dd2\u0db1\u0dcf \u0da7\u0dd9\u0db4\u0dca\u0dbd\u0dd2\u0da7\u0dca\u0dc3\u0dca, \"\u0dc0\u0d9c\u0dc0\u0dd3\u0db8 \u0dc3\u0dc4 \u0dba\u0dd4\u0d9a\u0dca\u0dad\u0dd2\u0dba  \u0dc0\u0dd9\u0dad \u0db4\u0dd2\u0dc0\u0dd2\u0dc3\u0dd3\u0db8\u0da7 \u0d87\u0dad\u0dd2 \u0dc3\u0db8\u0dcf\u0db1 \u0db4\u0dca\u200d\u0dbb\u0dc0\u0dda\u0dc1\u0dba\u0db1\u0dca, \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0d9a\u0dd0\u0db4 \u0dc0\u0dd3 \u0d87\u0dad\u0dd2 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0dad\u0dd2\u0dbb\u0dc3\u0dbb \u0dc3\u0d82\u0dc0\u0dbb\u0dca\u0db0\u0db1 \u0d89\u0dbd\u0d9a\u0dca\u0d9a\u0dba\u0db1\u0dca \u0d85\u0dad\u0dbb \u0db4\u0dca\u200d\u0dbb\u0db0\u0dcf\u0db1 \u0dc0\u0db1\" \u0db6\u0dc0 \u0db4\u0dc0\u0dc3\u0dcf \u0dad\u0dd2\u0db6\u0dda.  \u0da1\u0dcf\u0dba\u0dcf\u0dbb\u0dd6\u0db4 \u0dc1\u0dd3\u0dbb\u0dca\u0dc2 \u0dc0\u0dd0\u0d9a\u0dd2\u0dba, \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0d85\u0db0\u0dd3\u0d9a\u0dca\u0dc2\u0dab \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\n\n\n\n\n\n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u00a0\u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\n\n\n                               Show more\n                           \n\n\n\n\n\n\n\n2011 \u00a0\u0d94\u0d9a\u0dca\u0dad\u0ddd\u0db6\u0dbb\u0dca \u00a08\n\n\n\n\n\n\n\nImage copyright by PRADEEP DAMBARAGE\n                                                   \n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0da0\u0ddd\u0daf\u0db1\u0dcf\u0dc0\u0da7 \u00a0\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0db4\u0dd0\u0dc0\u0dbb\u0dd3\u0db8\u0da7 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0d87\u0dad\u0dd2 \u0db6\u0dc0 \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0dad\u0dd3\u0dbb\u0dab\u0dba \u0d9a\u0dd2\u0dbb\u0dd3\u0db8\n\n\n\n\n\n2015 \u0d85\u0db4\u0dca\u200d\u0dbb\u0dda\u0dbd\u0dca 01\n\n\u0db1\u0da9\u0dd4\u0dc0 \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0da7 \u0d85\u0db0\u0dd2\u0da0\u0ddd\u0daf\u0db1\u0dcf \u0db4\u0dad\u0dca\u200d\u0dbb \u0db7\u0dcf\u0dbb \u0daf\u0dd3\u0db8\n\n\n\n\n\n\nImage copyright by GETTY IMAGES\n                                                   \n\n\n\n\n\n\n\n2015 \u0d85\u0d9c\u0ddd\u0dc3\u0dca\u0dad\u0dd4 04\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0da7 \u0d91\u0dbb\u0dd9\u0dc4\u0dd2 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0dc3\u0db3\u0dc4\u0dcf \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0db4\u0dad\u0dca \u0d9a\u0dd2\u0dbb\u0dd3\u0db8\n\n\n\n\n\n2015 \u0d85\u0d9c\u0ddd\u0dc3\u0dca\u0dad\u0dd4 06\n\n\n\n\n\n\n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u00a0\u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d86\u0dbb\u0db8\u0dca\u0db7 \u0dc0\u0dd3\u0db8.\n\n\n\n\n\n2016 \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca 8\n\n\n\n\n\n\n\nImage copyright by GETTY IMAGES\n                                                   \n\n\n\u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u00a0\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 5 \u0daf\u0dd9\u0db1\u0dd9\u0d9a\u0dd4\u0da7 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0dab\u0dba \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\n\n\n\n\n\n2021 \u0da2\u0dd4\u0db1\u0dd2 24\n\n\n\n\n\n\n\nImage copyright by Facebook\n                                                   \n\n\n\u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\n\n\n\n\n\n2022 \u0db8\u0dd0\u0dba\u0dd2 31\n\n\u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0d9c\u0ddc\u0db1\u0dd4 \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u00a0\u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dbd\u0db6\u0dcf \u0daf\u0dd4\u0db1\u0dca \u0da2\u0db1\u0db4\u0dad\u0dd2 \u0dc3\u0db8\u0dcf\u0dc0 \u0d85\u0dad\u0dca\u0dc4\u0dd2\u0da7\u0dd4\u0dc0\u0db8\u0dd2\u0db1\u0dca \u0d85\u0dad\u0dd4\u0dbb\u0dd4 \u0dad\u0dc4\u0db1\u0db8\u0dca \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dd2\u0dbb\u0dd3\u0db8\n\n\n\n\n\n\n\n\n\n\n\n\n2022 \u0da2\u0dd4\u0db1\u0dd2 1\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 (CID) \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8\n\n\n\n\n\n\nImage copyright by BBC\n                                                   \n\n\n\n\n\n\n\n2024 \u0da2\u0db1\u0dc0\u0dcf\u0dbb\u0dd2 17\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd2\n\n\n\n\n\n\n\n\n\n\n\n\n\n\n\n\n\n\u0db4\u0dc4\u0dad \u0daf\u0dd0\u0d9a\u0dca\u0dc0\u0dd9\u0db1\u0dca\u0db1\u0dda \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0d9d\u0dcf\u0dad\u0db1 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0dc3\u0dc4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0d9c\u0dda \u0daf\u0dda\u0dc1\u0db4\u0dcf\u0dbd\u0db1 \u0d9c\u0db8\u0db1\u0dca \u0db8\u0d9c \u0db4\u0dd2\u0dc5\u0dd2\u0db6\u0db3 BBC \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0d9a\u0dd9\u0da7\u0dd2 \u0db4\u0dc3\u0dd4 \u0dc0\u0dd2\u0db4\u0dbb\u0db8\u0d9a\u0dd2. \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dda \u0d92\u0d9a\u0db8\u0dad\u0dd2\u0d9a \u0dad\u0dd3\u0dbb\u0dab\u0dba\u0d9a\u0dca  2011 \u0d94\u0d9a\u0dca\u0dad\u0ddd\u0db8\u0dca\u0db6\u0dbb\u0dca 08 \u0dc0\u0dd9\u0db1\u0dd2\u0daf\u0dcf, \u0db6\u0dc3\u0dca\u0db1\u0dcf\u0dc4\u0dd2\u0dbb \u0db4\u0dc5\u0dcf\u0dad\u0dca \u0dc3\u0db7\u0dcf \u0da1\u0db1\u0dca\u0daf\u0dba \u0db4\u0dd0\u0dc0\u0dad\u0dd2 \u0daf\u0dd2\u0db1\u0dba\u0dda\u0daf\u0dd3 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dc5 \u0db6\u0dc0\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4 \u0dc0\u0dd6 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0db1\u0dc0\u0dcf \u0dad\u0dd2\u0db6\u0dd6 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0d9a\u0dc5\u0dda\u0dba.\u0dad\u0dd3\u0db1\u0dca\u0daf\u0dd4\u0dc0 \u0dbd\u0db6\u0dcf \u0daf\u0dd4\u0db1\u0dca \u0db4\u0d82\u0da0 \u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca:\u0db4\u0dca\u200d\u0dbb\u0dd2\u0dba\u0dc3\u0dcf\u0daf\u0dca \u0da9\u0dd9\u0db4\u0dca - \u0d91\u0dc0\u0d9a \u0d85\u0d9c\u0dc0\u0dd2\u0db1\u0dd2\u0dc3\u0dd4\u0dbb\u0dd4\u0db6\u0dd4\u0dc0\u0db1\u0dd9\u0d9a \u0d85\u0dbd\u0dd4\u0dc0\u0dd2\u0dc4\u0dcf\u0dbb\u0dda\u0db4\u0dca\u200d\u0dbb\u0dd2\u0dba\u0db1\u0dca\u0dad \u0da2\u0dba\u0dc0\u0dbb\u0dca\u0db0\u0db1\u0dc0\u0dd2\u0da2\u0dd2\u0dad\u0dca \u0db8\u0dc5\u0dbd\u0dca\u0d9c\u0ddc\u0da9\u0db1\u0dbd\u0dd3\u0db1\u0dca \u0db4\u0dd9\u0dbb\u0dda\u0dbb\u0dcf\u0db8\u0dbb\u0dab \u0daf\u0dac\u0dd4\u0dc0\u0db8 \u0db1\u0dd2\u0dba\u0db8\u0dc0 \u0dc3\u0dd2\u0da7\u0dd2 \u0dad\u0dc0\u0dad\u0dca  \u0d91\u0d9a\u0dca \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0dd9\u0d9a\u0dd4 \u0db1\u0dd2\u0daf\u0ddc\u0dc3\u0dca \u0d9a\u0ddc\u0da7 \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0da7 \u0d91\u0dc4\u0dd2\u0daf\u0dd3 \u0d85\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.\u0daf\u0dd4\u0db8\u0dd2\u0db1\u0dca\u0daf\u0da7 \u0db8\u0dbb\u0dab \u0daf\u0dac\u0dd4\u0dc0\u0db8 \u0db1\u0dd2\u0dba\u0db8 \u0dc0\u0dd4\u0dab\u0dda \u0d87\u0dba\u0dd2?\u0da1\u0dcf\u0dba\u0dcf\u0dbb\u0dd6\u0db4 \u0dc1\u0dd3\u0dbb\u0dca\u0dc2 \u0dc0\u0dd0\u0d9a\u0dd2\u0dba, \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb\u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dc3\u0dca\u0daf\u0dd9\u0db1\u0dd9\u0d9a\u0dd4\u0da7 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0dab\u0dba \u0db1\u0dd2\u0dba\u0db8 \u0d9a\u0dd9\u0dbb\u0dd4\u0dab\u0dda, 2016 \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dc3 8 \u0dc0\u0dd9\u0db1\u0dd2\u0daf\u0dcf\u0dba.\u0d91\u0dc4\u0dd2\u0daf\u0dd3, \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0db1\u0dca\u0daf\u0dd4\u0dc0 \u0daf\u0dd9\u0db8\u0dd2\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda, \u0dc0\u0dd2\u0dad\u0dca\u0dad\u0dd2\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d9a\u0dbd\u0d9a \u0db4\u0da7\u0db1\u0dca \u0db8\u0dd2\u0dba\u0d9c\u0dd2\u0dba \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0db8\u0d9f \u0d85\u0db8\u0db1\u0dcf\u0db4\u0dba\u0d9a\u0dd2\u0db1\u0dca \u0db4\u0dc3\u0dd4\u0dc0\u0dd6 \u0db6\u0dc0 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc0\u0dd3 \u0d87\u0dad\u0dd2 \u0db6\u0dc0\u0dba.\u0db8\u0dda \u0dc4\u0dda\u0dad\u0dd4\u0dc0\u0dd9\u0db1\u0dca \u0d85\u0daf\u0dcf\u0dc5 \u0d9d\u0dcf\u0dad\u0db1\u0dba\u0da7 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0d9a\u0dab\u0dca\u0da9\u0dcf\u0dba\u0db8 \u0dc0\u0d9c\u0d9a\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7 \u0dc3\u0dcf\u0d9a\u0dca\u0dc2\u0dd2 \u0db8\u0d9f\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0dc0\u0dd3 \u0d87\u0dad\u0dd2 \u0db6\u0dc0 \u0d9a\u0dd3 \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4 \u0d92 \u0d85\u0db1\u0dd4\u0dc0 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db4\u0dd0\u0db1\u0dc0\u0dd3\u0db8\u0da7 \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4. \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba\u0dd9\u0db1\u0dca \u0db4\u0dc3\u0dd4\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0ddc\u0dc5\u0db9 \u0daf\u0dd2\u0dc3\u0dca\u0dad\u0dca\u200d\u0dbb\u0dd2\u0d9a\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca 13 \u0daf\u0dd9\u0db1\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4 \u0db4\u0dd0\u0dc0\u0dbb\u0dd4\u0dc0\u0dda, 2015 \u0dc0\u0dc3\u0dbb\u0dda \u0db8\u0dcf\u0dbb\u0dca\u0dad\u0dd4 \u0db8\u0dc3 03 \u0dc0\u0dd9\u0db1\u0dd2\u0daf\u0dcf\u0dba.\u0d91\u0dc4\u0dd2\u0daf\u0dd3, \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0d91\u0dbd\u0dca\u0dbd \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0d85\u0db0\u0dd2\u0da0\u0ddd\u0daf\u0db1\u0dcf \u0dc3\u0d82\u0d9b\u0dca\u200d\u0dba\u0dcf\u0dc0 17 \u0d9a\u0dd3. \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8, \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8\u0da7 \u0dad\u0dd0\u0dad\u0dca \u0d9a\u0dd2\u0dbb\u0dd3\u0db8, \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8\u0da7 \u0d9a\u0dd4\u0db8\u0db1\u0dca\u0dad\u0dca\u200d\u0dbb\u0dab\u0dba \u0d9a\u0dd2\u0dbb\u0dd3\u0db8, \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8 \u0d87\u0dad\u0dd4\u0dc5\u0dd4 \u0da0\u0ddd\u0daf\u0db1\u0dcf \u0dbb\u0dd0\u0dc3\u0d9a\u0dca \u0d8a\u0da7 \u0d87\u0dad\u0dd4\u0dc5\u0dad\u0dca \u0dc0\u0dd2\u0dba.  2011 \u0dc0\u0dc3\u0dbb\u0dda \u0d94\u0d9a\u0dca\u0dad\u0ddd\u0db6\u0dbb\u0dca \u0db8\u0dc3 8 \u0dc0\u0dd9\u0db1\u0dd2\u0daf\u0dcf \u0db4\u0dc5\u0dcf\u0dad\u0dca \u0db4\u0dcf\u0dbd\u0db1 \u0da1\u0db1\u0dca\u0daf \u0dc0\u0dd2\u0db8\u0dc3\u0dd3\u0db8 \u0d85\u0dc0\u0dc3\u0db1\u0dca \u0dc0\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0 \u0d9a\u0ddc\u0dbd\u0ddc\u0db1\u0dca\u0db1\u0dcf\u0dc0 \u0db4\u0dca\u200d\u0dbb\u0daf\u0dda\u0dc1\u0dba\u0dda \u0d87\u0dad\u0dd2\u0dc0\u0dd6 \u0dc0\u0dd9\u0da9\u0dd2 \u0dad\u0dd0\u0db6\u0dd3\u0db8\u0d9a\u0daf\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0db8\u0dd2\u0dba \u0dba\u0dcf\u0db8\u0dd9\u0db1\u0dca \u0db4\u0dc3\u0dd4 \u0d8a\u0da7 \u0d85\u0daf\u0dcf\u0dc5\u0dc0 \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0d9a\u0dca \u0db4\u0dd0\u0dc0\u0dad\u0dd2 \u0d85\u0dad\u0dbb \u0d91\u0dc4\u0dd2\u0daf\u0dd3 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda, \u0da0\u0ddd\u0daf\u0db1\u0dcf \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0dcf\u0db8 \u0dc3\u0db3\u0dc4\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0db4\u0dc0\u0dad\u0dd2\u0db1 \u0db6\u0dc0\u0dba.2015 \u0d85\u0db4\u0dca\u200d\u0dbb\u0dda\u0dbd\u0dca 01\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4 \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8\u0da7 \u0d85\u0daf\u0dcf\u0dc5 \u0da0\u0dd6\u0daf\u0dd2\u0dad\u0dba\u0dd2\u0db1\u0dca \u0dc0\u0dd6 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 12 \u0daf\u0dd9\u0db1\u0dd9\u0d9a\u0dd4\u0da7 \u0d85\u0db0\u0dd2\u0da0\u0ddd\u0daf\u0db1\u0dcf \u0db4\u0dad\u0dca\u200d\u0dbb \u0db7\u0dcf\u0dbb \u0daf\u0dd4\u0db1\u0dca\u0db1\u0dda 2015 \u0dc0\u0dc3\u0dbb\u0dda \u0d85\u0db4\u0dca\u200d\u0dbb\u0dda\u0dbd\u0dca \u0db8\u0dc3 01 \u0dc0\u0dd9\u0db1\u0dd2\u0daf\u0dcf\u0dba. \u0d92, \u0d85\u0daf\u0dcf\u0dc5 \u0db1\u0da9\u0dd4\u0dc0 \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3\u0dba.2015 \u0d85\u0d9c\u0ddd\u0dc3\u0dca\u0dad\u0dd4 04\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 13 \u0daf\u0dd9\u0db1\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2 \u0db1\u0da9\u0dd4\u0dc0 \u0dc0\u0dd2\u0db7\u0dcf\u0d9c\u0dba \u0dc3\u0db3\u0dc4\u0dcf \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda, 2015 \u0d85\u0d9c\u0ddd\u0dc3\u0dca\u0dad\u0dd4 \u0db8\u0dc3 04 \u0dc0\u0dd9\u0db1\u0dd2\u0daf\u0dcf\u0dba. \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0dcf\u0db8\u0dcf\u0da2\u0dd2\u0d9a\u0dba\u0db1\u0dca \u0dc1\u0dd2\u0dbb\u0dcf\u0db1\u0dca \u0d9c\u0dd4\u0dab\u0dbb\u0dad\u0dca\u0db1 - \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0db7\u0dcf\u0db4\u0dad\u0dd2\u0db4\u0daf\u0dca\u0db8\u0dd2\u0dab\u0dd3 \u0dbb\u0dab\u0dc0\u0d9a \u0d9c\u0dd4\u0dab\u0dad\u0dd2\u0dbd\u0d9a  \u0d91\u0db8\u0dca.\u0dc3\u0dd3.\u0db6\u0dd3\u0d91\u0dc3\u0dca. \u0db8\u0ddc\u0dbb\u0dcf\u0dba\u0dc3\u0dca 2015 \u0d85\u0d9c\u0ddd\u0dc3\u0dca\u0dad\u0dd4 06\u0d85\u0daf\u0dcf\u0dc5 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba 2015 \u0dc0\u0dc3\u0dbb\u0dda \u0d85\u0d9c\u0ddd\u0dc3\u0dca\u0dad\u0dd4 06 \u0dc0\u0dd9\u0db1\u0dd2\u0daf\u0dcf \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d86\u0dbb\u0db8\u0dca\u0db7 \u0dc0\u0dd6 \u0d85\u0dad\u0dbb, \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 12 \u0daf\u0dd9\u0db1\u0dd9\u0d9a\u0dd4 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dc4.2011 \u0d94\u0d9a\u0dca\u0dad\u0ddd\u0db6\u0dbb\u0dca \u0db8\u0dc3 08 \u0dc0\u0dd9\u0db1\u0dd2\u0daf\u0dcf \u0d85\u0d82\u0d9c\u0ddc\u0da9 \u0db4\u0dca\u200d\u0dbb\u0daf\u0dda\u0dc1\u0dba\u0dda\u0daf\u0dd3 \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8\u0d9a\u0da7 \u0dc3\u0db8\u0dca\u0db6\u0db1\u0dca\u0db0 \u0dc0\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca\u0daf\u0dd9\u0db1\u0dd9\u0d9a\u0dd4 \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8, \u0dbb\u0dcf\u0da2\u0dd4 \u0d8b\u0dbb\u0dd4\u0d9c\u0dda \u0d9c\u0dcf\u0db8\u0dd2\u0dab\u0dd2 \u0db1\u0db8\u0dd0\u0dad\u0dca\u0dad\u0dcf \u0d9d\u0dcf\u0dad\u0db1\u0dba\u0da7 \u0dad\u0dd0\u0dad\u0dca \u0d9a\u0dd2\u0dbb\u0dd3\u0db8, \u0d91\u0daf\u0dd2\u0db1 \u0da1\u0db1\u0dca\u0daf\u0dba \u0db7\u0dcf\u0dc0\u0dd2\u0dad \u0d9a\u0dd2\u0dbb\u0dd3\u0db8\u0da7 \u0db4\u0dd0\u0db8\u0dd2\u0dab \u0dc3\u0dd2\u0da7\u0dd2 \u0db4\u0dd2\u0dbb\u0dd2\u0dc3 \u0d9c\u0dd2\u0db1\u0dd2 \u0d85\u0dc0\u0dd2 \u0db4\u0dd9\u0db1\u0dca\u0dc0\u0dcf \u0dc3\u0dcf\u0db4\u0dbb\u0dcf\u0db0\u0dd3 \u0dbd\u0dd9\u0dc3 \u0db6\u0dd2\u0dba \u0d9c\u0dd0\u0db1\u0dca\u0dc0\u0dd3\u0db8, \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8\u0d9a\u0da7 \u0dc3\u0db8\u0dca\u0db6\u0db1\u0dca\u0db0\u0dc0\u0dd3\u0db8 \u0d94\u0dc0\u0dd4\u0db1\u0dca\u0da7 \u0d91\u0dbb\u0dd9\u0dc4\u0dd2 \u0da0\u0ddd\u0daf\u0db1\u0dcf \u0d85\u0dad\u0dbb \u0dc0\u0dd2\u0dba. \u0d85\u0daf\u0dcf\u0dc5 \u0dc3\u0dd2\u0dba\u0dbd\u0dd4 \u0da0\u0ddd\u0daf\u0db1\u0dcf\u0dc0\u0dbd\u0da7 \u0dad\u0db8\u0db1\u0dca \u0db1\u0dd2\u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0db6\u0dc0 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0ddd \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dc4.\u0dbb\u0db1\u0dca\u0da2\u0db1\u0dca\u0d9c\u0dda '\u0dc4\u0dac\u0db4\u0da7', \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0db8\u0dda \u0d85\u0dad\u0dbb \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dc4 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0db4\u0dca\u200d\u0dbb\u0db8\u0dd4\u0d9b '\u0dba\u0dc4\u0db4\u0dcf\u0dbd\u0db1 \u0d86\u0dab\u0dca\u0da9\u0dd4' \u0dc3\u0db8\u0dba\u0dda \u0d91\u0dc0\u0d9a \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dd9\u0d9a\u0dd4\u0dc0 \u0dc3\u0dd2\u0da7\u0dd2 \u0dbb\u0db1\u0dca\u0da2\u0db1\u0dca \u0dbb\u0dcf\u0db8\u0db1\u0dcf\u0dba\u0d9a \u0dc3\u0dc4 \u0d86\u0dab\u0dca\u0da9\u0dd4\u0dc0\u0dda \u0d87\u0dad\u0dd0\u0db8\u0dca \u0db4\u0dcf\u0dbb\u0dca\u0dc1\u0dc0 \u0d89\u0dc4\u0dad \u0d9a\u0dd3 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0da7 \u0db6\u0dbd\u0db4\u0dd1\u0db8\u0dca \u0d9a\u0dbb \u0d87\u0dad\u0dd2 \u0db6\u0dc0\u0da7 2020 \u0dc0\u0dc3\u0dbb \u0d86\u0dbb\u0db8\u0dca\u0db7\u0dba\u0dda \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba. \u0d92 \u0dbb\u0db1\u0dca\u0da2\u0db1\u0dca \u0dbb\u0dcf\u0db8\u0db1\u0dcf\u0dba\u0d9a \u0dc3\u0dc4 \u0db8\u0dc4\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0db1\u0dca \u0d85\u0dad\u0dbb \u0dc3\u0dd2\u0daf\u0dd4 \u0dc0\u0dd6 \u0db6\u0dc0 \u0db4\u0dd0\u0dc0\u0dc3\u0dd9\u0db1 \u0daf\u0dd4\u0dbb\u0d9a\u0dae\u0db1 \u0dc3\u0d82\u0dc0\u0dcf\u0daf \u0d87\u0dad\u0dd4\u0dc5\u0dad\u0dca \u0dc4\u0dac \u0db4\u0da7 \u0d85\u0db1\u0dca\u0dad\u0dbb\u0dca\u0da2\u0dcf\u0dbd\u0dba \u0dc0\u0dd9\u0dad \u0db8\u0dd4\u0daf\u0dcf \u0dc4\u0dd0\u0dbb\u0dd3\u0db8\u0dda \u0dc3\u0dd2\u0daf\u0dd4 \u0dc0\u0dd3\u0db8\u0dad\u0dca \u0dc3\u0db8\u0d9f\u0dba.  \u0d9a\u0dc0\u0dd4\u0daf \u0db8\u0dda \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf?\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf, \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0db4\u0dcf\u0dbd\u0db1\u0dba\u0dda \u0daf\u0dd9\u0dc0\u0dd9\u0db1\u0dd2 \u0d85\u0daf\u0dd2\u0dba\u0dbb\u0dba\u0dda\u0daf\u0dd3 \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0d85\u0db0\u0dd3\u0d9a\u0dca\u0dc2\u0dab \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda\u0dba. \u0d91\u0dc0\u0d9a \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0dbd\u0dda\u0d9a\u0db8\u0dca\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0dba.   \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0daf\u0dda\u0dc1\u0db4\u0dcf\u0dbd\u0db1 \u0d9a\u0dbb\u0dc5\u0dd2\u0dba\u0da7 \u0d85\u0dc0\u0dad\u0dd3\u0dbb\u0dca\u0dab \u0dc0\u0dd6\u0dba\u0dda, \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc4\u0dbb\u0dc4\u0dcf\u0dba. 2004 \u0dc0\u0dbb\u0dca\u0dc2\u0dba\u0dda \u0db4\u0dd0\u0dc0\u0dad\u0dd2 \u0db4\u0dc5\u0dcf\u0dad\u0dca \u0dc3\u0db7\u0dcf \u0db8\u0dd0\u0dad\u0dd2\u0dc0\u0dbb\u0dab\u0dba\u0dd9\u0db1\u0dca \u0d94\u0dc4\u0dd4 \u0db6\u0dc3\u0dca\u0db1\u0dcf\u0dc4\u0dd2\u0dbb \u0db4\u0dc5\u0dcf\u0dad\u0dca \u0dc3\u0db7\u0dcf\u0dc0\u0dda \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dbd\u0dd9\u0dc3 \u0dad\u0dda\u0dbb\u0dd3 \u0db4\u0dad\u0dca \u0dc0\u0dd2\u0dba.\u0d91\u0db8 \u0d85\u0dc0\u0db0\u0dd2\u0dba\u0dda \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0dc5\u0db8\u0dcf \u0d85\u0db4\u0da0\u0dcf\u0dbb \u0da0\u0ddd\u0daf\u0db1\u0dcf\u0dc0\u0d9a\u0dca \u0d91\u0dbd\u0dca\u0dbd \u0dc0\u0dd6 \u0d85\u0dad\u0dbb \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc0\u0dd2\u0db1\u0dba \u0db4\u0dbb\u0dd3\u0d9a\u0dca\u0dc2\u0dab\u0dba\u0d9a\u0dca \u0daf \u0db4\u0dd0\u0dc0\u0dd0\u0dad\u0dca\u0dc0\u0dd2\u0dba.\u0dc5\u0db8\u0dcf \u0d85\u0db4\u0da0\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd6 \u0da0\u0ddd\u0daf\u0db1\u0dcf\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dad\u0dbb\u0dba\u0dda \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dc5\u0dda\u0dba.\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0d85\u0dad\u0dc4\u0dd0\u0dbb \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1\u0dba\u0da7 \u0d91\u0d9a\u0dca\u0dc0\u0dd6\u0dba\u0dda, 2007 \u0dc0\u0dc3\u0dbb\u0dda\u0daf\u0dd3\u0dba.\u0d92 \u0d85\u0dad\u0dbb\u0dad\u0dd4\u0dbb, \u0dc5\u0db8\u0dcf \u0d85\u0db4\u0da0\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dd0\u0dc0\u0dad\u0dd2 \u0db1\u0da9\u0dd4\u0dc0 \u0d91\u0dc0\u0d9a \u0db1\u0dd3\u0dad\u0dd2\u0db4\u0dad\u0dd2 \u0db8\u0ddc\u0dc4\u0dcf\u0db1\u0dca \u0dc3\u0dd2\u0dbd\u0dca\u0dc0\u0dcf \u0d89\u0dbd\u0dca\u0dbd\u0dcf \u0d85\u0dc3\u0dca\u0d9a\u0dbb \u0d9c\u0dd0\u0db1\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0daf\u0dd0\u0da9\u0dd2 \u0d86\u0db1\u0dca\u0daf\u0ddd\u0dbd\u0db1\u0dcf\u0dad\u0dca\u0db8\u0d9a \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0daf \u0db1\u0dd2\u0dbb\u0dca\u0db8\u0dcf\u0dab\u0dba \u0dc0\u0dd2\u0dba.\u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca, \u0d91\u0dc0\u0d9a \u0d85\u0d9c\u0dca\u200d\u0dbb \u0dc0\u0dd2\u0db1\u0dd2\u0dc1\u0dca\u0da0\u0dba\u0d9a\u0dcf\u0dbb \u0d85\u0dc3\u0ddd\u0d9a \u0daf \u0dc3\u0dd2\u0dbd\u0dca\u0dc0\u0dcf \u0db6\u0dd3\u0db6\u0dd3\u0dc3\u0dd3 \u0dc3\u0d82\u0daf\u0dda\u0dc1\u0dba \u0dc0\u0dd0\u0da9\u0dc3\u0da7\u0dc4\u0db1 \u0dc3\u0db8\u0d9f \u0db4\u0dd0\u0dc0\u0dc3\u0dd4\u0dc0\u0dda, \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0d91\u0dbb\u0dd9\u0dc4\u0dd2\u0dc0 \u0dc3\u0dcf\u0d9a\u0dca\u0dc2\u0dd2 \u0dad\u0dd2\u0db6\u0dd4\u0dab\u0dda \u0db1\u0db8\u0dca \u0d91\u0dc0\u0d9a \u0db1\u0dd3\u0dad\u0dd2\u0db4\u0dad\u0dd2 \u0db8\u0ddc\u0dc4\u0dcf\u0db1\u0dca \u0dc3\u0dd2\u0dbd\u0dca\u0dc0\u0dcf \u0dc0\u0dd2\u0dc3\u0dd2\u0db1\u0dca \u0d91\u0db8 \u0db1\u0da9\u0dd4\u0dc0 \u0d89\u0dbd\u0dca\u0dbd\u0dcf \u0d85\u0dc3\u0dca\u0d9a\u0dbb \u0d9c\u0db1\u0dd4 \u0dbd\u0dd0\u0db6\u0dd3\u0db8 \"\u0dc0\u0dd0\u0dbb\u0daf\u0dd2\" \u0d85\u0dad\u0dbb \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0d91\u0dc0\u0dd0\u0db1\u0dd2 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba.\u0db8\u0dda \u0d85\u0dad\u0dbb, \u0da2\u0db1\u0db4\u0dca\u200d\u0dbb\u0dd2\u0dba \u0db1\u0dd2\u0dc5\u0dd2\u0dba\u0d9a \u0dc0\u0dd6 \u0d85\u0db1\u0dbb\u0dca\u0d9a\u0dbd\u0dd3 \u0d86\u0d9a\u0dbb\u0dca\u0dc2\u0dcf \u0dc3\u0dc4 \u0d87\u0dba\u0d9c\u0dda \u0db8\u0dc0 \u0d9d\u0dcf\u0dad\u0db1\u0dba \u0d9a\u0dbb\u0db1 \u0db6\u0dc0\u0da7 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dad\u0dbb\u0dca\u0da2\u0db1\u0dba \u0d9a\u0dc5 \u0db6\u0dc0\u0da7 \u0da0\u0ddd\u0daf\u0db1\u0dcf \u0d9a\u0dbb\u0db8\u0dd2\u0db1\u0dca \u0d85\u0db1\u0dbb\u0dca\u0d9a\u0dbd\u0dd3 \u0d86\u0d9a\u0dbb\u0dca\u0dc2\u0dcf 2008 \u0dc0\u0dc3\u0dbb\u0dda\u0daf\u0dd3 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4\u0dc0\u0d9a\u0dca \u0d9c\u0ddc\u0db1\u0dd4 \u0d9a\u0dc5\u0dcf\u0dba.\u0db8\u0dd3\u0da7 \u0d85\u0db8\u0dad\u0dbb\u0dc0, \u0d9a\u0ddc\u0dbd\u0ddc\u0db1\u0dca\u0db1\u0dcf\u0dc0\u0dda \u0db8\u0dad\u0dca\u0daf\u0dca\u200d\u0dbb\u0dc0\u0dca\u200d\u0dba \u0db6\u0dd9\u0daf\u0dcf \u0dc4\u0dd0\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf \u0d91\u0dc0\u0d9a \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0daf\u0dd0\u0da9\u0dd2\u0dc0 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba.\u0d85\u0daf\u0dcf\u0dc5 \u0da0\u0ddd\u0daf\u0db1\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0dba\u0dd2.\u0db8\u0dda \u0d85\u0dad\u0dbb, \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0db4\u0dd0\u0dc0\u0dad\u0dd2 \u0dc0\u0d9a\u0dc0\u0dcf\u0db1\u0dd4\u0dc0\u0dda \u0db8\u0dcf\u0dc3 \u0d9a\u0dd2\u0dc4\u0dd2\u0db4\u0dba\u0d9a\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4\u0dc0\u0dda \u0dc3\u0dd2\u0da7 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db1 \u0db6\u0dc0\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d9a\u0dbb\u0dd4\u0dab\u0dd4 \u0dc0\u0dcf\u0dbb\u0dca\u0dad\u0dcf \u0d9a\u0dd9\u0dbb\u0dd2\u0dab.\u0d91\u0dc4\u0dd2 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0d91\u0dc0\u0d9a \u0db4\u0dd0\u0dc0\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0dbb\u0da2\u0dba\u0dda \u0db4\u0dca\u200d\u0dbb\u0db6\u0dbd\u0dba\u0dd2\u0db1\u0dca \u0d9a\u0dd2\u0dc4\u0dd2\u0db4 \u0daf\u0dd9\u0db1\u0dd9\u0d9a\u0dd4\u0db8  \u0d94\u0dc4\u0dd4 \u0db6\u0dd0\u0dbd\u0dd3\u0db8\u0da7 \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4\u0dc0\u0da7 \u0d9c\u0dd2\u0dba \u0db6\u0dc0\u0da7 \u0daf \u0db8\u0dcf\u0db0\u0dca\u200d\u0dba \u0dc0\u0dcf\u0dbb\u0dca\u0dad\u0dcf\u0dc0\u0dbd \u0daf\u0dd0\u0d9a\u0dca\u0dc0\u0dd2\u0dab.\u0db8\u0dda \u0d9c\u0dd0\u0db1\u0dad\u0dca \u0d9a\u0dd2\u0dba\u0dc0\u0db1\u0dca\u0db1:\u0dbb\u0db1\u0dca\u0da2\u0db1\u0dca\u0d9c\u0dda '\u0dc4\u0dac\u0db4\u0da7' \u0d9c\u0dd0\u0db1 \u0db8\u0dd9\u0dad\u0dd9\u0d9a\u0dca \u0daf\u0db1\u0dca\u0db1\u0dcf \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf? \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db8\u0dbb\u0dab \u0daf\u0dac\u0dd4\u0dc0\u0db8\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d9c\u0dda \u0db6\u0dd0\u0d82\u0d9a\u0dd4 \u0d9c\u0dd2\u0dab\u0dd4\u0db8\u0dca '\u0db4\u0dbb\u0dd3\u0d9a\u0dca\u0dc2\u0dcf \u0d9a\u0dbb\u0db1\u0dca\u0db1'\u0dc3\u0db6\u0dd0\u0db3\u0dd2 \u0dc0\u0dd2\u0dc2\u0dba\u0dba\u0db1\u0dca\u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0db1\u0dd3\u0dad\u0dd2\u0dba\u0db8\u0dda \u0db4\u0dd4\u0dc0\u0dad\u0da7 \u0dc3\u0db8\u0dca\u0db6\u0db1\u0dca\u0db0 \u0dad\u0dc0\u0dad\u0dca \u0dc0\u0dd2\u0dc3\u0dca\u0dad\u0dbb\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8: '\u0d91\u0d9a\u0dca \u0dbb\u0da7\u0d9a\u0dca, \u0dc3\u0dd0\u0db8\u0da7 \u0d91\u0d9a\u0dca \u0db1\u0dd3\u0dad\u0dd2\u0dba\u0d9a\u0dca' \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dbd\u0dd3\u0db8\u0d9a\u0dca \u0d9a\u0dd2\u0dbb\u0dd3\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dc0\u0dc3\u0dba\u0dd2.2021 \u0da2\u0dd6\u0db1\u0dd2 24",
    "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba: \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd2",
    "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0dc3\u0dd2\u0daf\u0dca\u0db0\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd3 \u0dc3\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb \u0dc3\u0dd2\u0dba \u0db6\u0dbd\u0dba \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0dbd\u0dd9\u0dc3 \u0d9a\u0dca\u200d\u0dbb\u0dd2\u0dba\u0dcf\u0dc0\u0dda \u0dba\u0ddc\u0daf\u0dc0\u0db8\u0dd2\u0db1\u0dca \u0d85\u0db1\u0dd3\u0dad\u0dd2\u0d9a \u0d86\u0d9a\u0dcf\u0dbb\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d87\u0dad\u0dd0\u0dba\u0dd2 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d85\u0daf (\u0da2\u0db1\u0dc0\u0dcf\u0dbb\u0dd2 17 \u0dc0\u0dd0\u0db1\u0dd2\u0daf\u0dcf) \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda\u0dba.",
    "\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0dc3\u0db8\u0dcf\u0dc0 \u0db6\u0dbd \u0dc1\u0dd6\u0db1\u0dca\u200d\u0dba \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5  \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dd2\u0dc3\u0dd2\u0db1\u0dca \u0d94\u0dc4\u0dd4\u0da7 \u0db4\u0db1\u0dc0\u0dcf \u0dad\u0dd2\u0db6\u0dd9\u0db1 \u0daf\u0dac\u0dd4\u0dc0\u0db8  \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.",
    "\u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db8\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda \u0dad\u0dd3\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dd2\u0dbb\u0dd3\u0db8\u0dda \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1 \u0dbd\u0dd9\u0dc3 \u0d89\u0dbd\u0dca\u0dbd\u0dcf \u0db8\u0dd2\u0dba\u0d9c\u0dd2\u0dba \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb\u0d9c\u0dda \u0db6\u0dd2\u0dbb\u0dd2\u0db3 \u0dc0\u0db1 \u0dc3\u0dd4\u0db8\u0db1\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb , \u0daf\u0dd2\u0dba\u0dab\u0dd2\u0dba \u0dc0\u0dd6 \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0db1\u0dd3\u0dad\u0dd2\u0da5 \u0d9c\u0dc3\u0dcf\u0dbd\u0dd2 \u0dc4\u0dd4\u0dc3\u0dda\u0db1\u0dca \u0dba\u0db1 \u0d85\u0dba \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dbd \u0dad\u0dd3\u0db1\u0dca\u0daf\u0dd4\u0dc0 \u0daf\u0dd9\u0db8\u0dd2\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dda \u0db6\u0dc0 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.",
    "\u0d85\u0dbb\u0dca\u0da2\u0dd4\u0db1 \u0d94\u0db6\u0dda\u0dc3\u0dda\u0d9a\u0dbb, \u0d9c\u0dcf\u0db8\u0dd2\u0dab\u0dd3 \u0d85\u0db8\u0dbb\u0dc3\u0dda\u0d9a\u0dbb \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dda \u0d91\u0d9a\u0d9f\u0dad\u0dca\u0dc0\u0dba \u0dc3\u0dc4\u0dd2\u0dad\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd4\u0dbb\u0dc3\u0dda\u0db1 \u0dc0\u0dd2\u0dc3\u0dd2\u0db1\u0dca \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db1 \u0dbd\u0daf\u0dd3.",
    "\u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dc5 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1\"\u0db8\u0dd9\u0db8 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db1\u0dd4 \u0dbd\u0db6\u0db1 \u0dc3\u0db8\u0dcf\u0dc0 \u0db1\u0dd0\u0dc0\u0dad \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0da7 \u0dc0\u0d9c \u0d8b\u0dad\u0dca\u0dad\u0dbb\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dc0\u0dba \u0dc0\u0dd2\u0dc3\u0dd2\u0db1\u0dca \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dbb\u0dd4\u0dab\u0dd4 \u0db8\u0dad\u0dd4 \u0d9a\u0dbb \u0dad\u0dd2\u0db6\u0dd4\u0dab\u0dcf. \u0db8\u0dd3\u0da7 \u0d85\u0daf\u0dcf\u0dbd\u0dc0 \u0db4\u0dc3\u0dd4\u0d9c\u0dd2\u0dba \u0d9a\u0dcf\u0dbd\u0dba\u0dda \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dd3\u0db1\u0dca\u0daf\u0dd4 \u0d9c\u0dab\u0db1\u0dcf\u0dc0\u0d9a\u0dca\u0db8 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0d91\u0db8 \u0dad\u0dd3\u0db1\u0dca\u0daf\u0dd4 \u0dc0\u0dd2\u0dc1\u0dca\u0dbd\u0dda\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda  \u0d9a\u0dca\u200d\u0dbb\u0dd2\u0dba\u0dcf\u0d9a\u0dcf\u0dbb\u0d9a\u0db8\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 126 \u0dc0\u0dd0\u0db1\u0dd2 \u0dc0\u0d9c\u0db1\u0dca\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0dba\u0dc5\u0dd2 \u0dc3\u0dbd\u0d9a\u0dcf \u0db6\u0dd0\u0dbd\u0dd2\u0dba \u0dc4\u0dd0\u0d9a\u0dd2 \u0db6\u0dc0 \u0d85\u0db4 \u0dad\u0dd3\u0db1\u0dca\u0daf\u0dd4 \u0d9a\u0dbb\u0db1\u0dc0\u0dcf.\"\u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0d92 \u0d85\u0db1\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dba\u0dc5\u0dd2 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0da7 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0db1\u0dca \u0dc0\u0dd2\u0dc3\u0dd2\u0db1\u0dca \u0db8\u0dad\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dad\u0dbb\u0dca\u0d9a \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dbb\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.",
    "\u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca\u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \"\u0d85\u0db0\u0dd2\u0d9a\u0dbb\u0dab\u0dba \u0db8\u0d9c\u0dd2\u0db1\u0dca \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda  34(1) \u0dc0\u0d9c\u0db1\u0dca\u0dad\u0dd2\u0dba\u0dda \u0dc3\u0db3\u0dc4\u0db1\u0dca \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1\u0dc0\u0dbd\u0da7 \u0dba\u0da7\u0dad\u0dca\u0dc0 \u0d9a\u0da7\u0dba\u0dd4\u0dad\u0dd4 \u0d9a\u0dd2\u0dbb\u0dd3\u0db8\u0da7 \u0dc3\u0dd2\u0daf\u0dd4\u0dc0\u0dd9\u0db1\u0dc0\u0dcf. \u0d91\u0db8 \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0dc0\u0dbd\u0da7 \u0d85\u0db1\u0dd4\u0dc0 \u0dba\u0db8\u0dca \u0dc0\u0dbb\u0daf\u0d9a\u0dbb\u0dd4\u0dc0\u0dd9\u0d9a\u0dd4\u0da7 \u0dc3\u0db8\u0dcf\u0dc0 \u0daf\u0dd3\u0db8\u0da7 \u0db4\u0dd9\u0dbb \u0d91\u0db8 \u0db4\u0dd4\u0daf\u0dca\u0d9c\u0dbd\u0dba\u0dcf \u0dc0\u0dbb\u0daf\u0d9a\u0dbb\u0dd4 \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc0\u0dcf\u0dbb\u0dca\u0dad\u0dcf\u0dc0\u0d9a\u0dca \u0d9a\u0dd0\u0db3\u0dc0\u0dd2\u0dba \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4 \u0d9a\u0dc5 \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d8a\u0da7 \u0d85\u0daf\u0dcf\u0dc5\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dc3\u0dca\u0dae\u0dcf\u0dc0\u0dbb\u0dba \u0daf \u0dc3\u0db8\u0d9f \u0d91\u0db8 \u0dc0\u0dcf\u0dbb\u0dca\u0dad\u0dcf\u0dc0 \u0d85\u0db0\u0dd2\u0d9a\u0dbb\u0dab \u0dc0\u0dd2\u0dc2\u0dba \u0db7\u0dcf\u0dbb \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4 \u0d9a\u0dc5 \u0dba\u0dd4\u0dad\u0dd4\u0dba\u0dd2. \u0db4\u0dc3\u0dd4\u0dc0 \u0d85\u0db0\u0dd2\u0d9a\u0dbb\u0dab \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0db8\u0db1\u0dca\u0d9c\u0dda \u0db1\u0dd2\u0dbb\u0dca\u0daf\u0dda\u0dc1\u0dba\u0daf \u0d87\u0dad\u0dd4\u0dc5\u0dad\u0dca\u0dc0 \u0d85\u0daf\u0dcf\u0dc5 \u0dc0\u0dcf\u0dbb\u0dca\u0dad\u0dcf\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0dad \u0dba\u0ddc\u0db8\u0dd4\u0d9a\u0dbb\u0db1\u0dd4 \u0dbd\u0db6\u0dba\u0dd2. \u0dba\u0db8\u0dca \u0db4\u0dd4\u0daf\u0dca\u0d9c\u0dbd\u0dba\u0d9a\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb\u0db1\u0dca\u0db1\u0dda \u0daf? \u0db1\u0dd0\u0daf\u0dca\u0daf? \u0dba\u0db1\u0dca\u0db1 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dad\u0dd3\u0dbb\u0dab\u0dba \u0d9a\u0dbb\u0db1\u0dd4 \u0dbd\u0db6\u0db1\u0dca\u0db1\u0dda \u0d91\u0db8 \u0dc3\u0dd2\u0dba\u0dbd\u0dd4 \u0db4\u0da7\u0dd2\u0db4\u0dcf\u0da7\u0dd2 \u0dc3\u0db8\u0dca\u0db4\u0dd6\u0dbb\u0dca\u0dab\u0dba\u0dd9\u0db1\u0dca \u0d9a\u0dd2\u0dbb\u0dd3\u0db8\u0dd9\u0db1\u0dca \u0d85\u0db1\u0dad\u0dd4\u0dbb\u0dd4\u0dc0\u0dba\u0dd2.\"",
    "\"\u0d91\u0dc4\u0dd9\u0dad\u0dca \u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0dda \u0dc0\u0d9c \u0d8b\u0dad\u0dca\u0dad\u0dbb\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0db4\u0dd9\u0dbb \u0d91\u0db8 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d85\u0db1\u0dd4\u0d9c\u0db8\u0db1\u0dba \u0d9a\u0dbb\u0db1 \u0dad\u0dd2\u0db6\u0dd9\u0db1 \u0db6\u0dc0 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0dad\u0dc4\u0dc0\u0dd4\u0dbb\u0dd4 \u0d9a\u0dd2\u0dbb\u0dd3\u0db8\u0da7 \u0d94\u0dc4\u0dd4 \u0d85\u0dc3\u0db8\u0dad\u0dca \u0dc0\u0dd3 \u0dad\u0dd2\u0db6\u0dd9\u0db1\u0dc0\u0dcf.\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0db8\u0dd9\u0db8  \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8  \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb  \u0dc3\u0dd2\u0dba \u0db6\u0dbd\u0dba \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0d86\u0d9a\u0dcf\u0dbb\u0dba\u0da7  \u0d9a\u0dca\u200d\u0dbb\u0dd2\u0dba\u0dcf\u0dc0\u0dda \u0dba\u0ddc\u0daf\u0dc0\u0db8\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.",
    "\u0dc0\u0dd0\u0da9\u0dd2\u0daf\u0dd4\u0dbb\u0da7\u0dad\u0dca \u0dad\u0dd3\u0db1\u0dca\u0daf\u0dd4\u0dc0 \u0db4\u0dca\u200d\u0dbb\u0d9a\u0dcf\u0dc1\u0dba\u0da7 \u0db4\u0dad\u0dca \u0d9a\u0dbb\u0db8\u0dd2\u0db1\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda \"\u0db8\u0dd9\u0db8 \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0db8\u0dc4\u0dad\u0dcf \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd9\u0dad \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dd9\u0dad\u0dca\u0dc3\u0db8\u0d9a\u0dca \u0d9c\u0ddc\u0db1\u0dd4 \u0d9a\u0dbb\u0db8\u0dd2\u0db1\u0dca \u0d9a\u0dbb\u0dd4\u0dab\u0dd4 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd4\u0dab\u0dcf. \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba\u0dda\u0daf\u0dd3 \u0dad\u0db8\u0dcf \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dc5 \u0db6\u0dc0\u0dad\u0dca \u0dc3\u0daf\u0dca\u0db7\u0dcf\u0dc0\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0db6\u0dc0\u0dad\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0db8\u0dd3\u0da7 \u0d85\u0daf\u0dcf\u0dc5\u0dc0 \u0dad\u0db8\u0db1\u0dca \u0dc0\u0dd9\u0dad \u0d89\u0daf\u0dd2\u0dbb\u0dd2\u0db4\u0dad\u0dca \u0dc0\u0dd6 \u0d9a\u0dbb\u0dd4\u0dab\u0dd4 \u0db1\u0dd2\u0dc3\u0dd2 \u0db4\u0dbb\u0dd2\u0daf\u0dd2 \u0dc3\u0dd0\u0dbd\u0d9a\u0dd2\u0dbd\u0dca\u0dbd\u0da7 \u0db7\u0dcf\u0da2\u0db1\u0dba \u0d9a\u0dbb  \u0dad\u0db8 \u0db1\u0dd3\u0dad\u0dd2\u0db8\u0dba \u0db6\u0dbd \u0dc3\u0dd3\u0db8\u0dcf\u0dc0 \u0dad\u0dd4\u0dc5 \u0db8\u0dd9\u0db8 \u0dad\u0dd3\u0db1\u0dca\u0daf\u0dd4\u0dc0 \u0d9c\u0dad\u0dca \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf  \u0dc3\u0dd2\u0dba \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dd9\u0dad\u0dca\u0dc3\u0db8\u0dda \u0db4\u0dca\u200d\u0dbb\u0d9a\u0dcf\u0dc1 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf.\"\u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0d91\u0dc4\u0dd9\u0dad\u0dca  \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0db4\u0dd2\u0dc5\u0dd2\u0db6\u0db3\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0dc3\u0dd1\u0dc4\u0dd3\u0db8\u0d9a\u0da7 \u0db4\u0dad\u0dca\u0dc0\u0dd2\u0dba \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba.",
    "\u0dc3\u0dd2\u0dba \u0daf\u0dd2\u0dc0\u0dd4\u0dbb\u0dd4\u0db8\u0dca \u0db4\u0dca\u200d\u0dbb\u0d9a\u0dcf\u0dc1\u0dba\u0dda \u0d85\u0db1\u0dca\u0dad\u0dbb\u0dca\u0d9c\u0dad \u0d9a\u0dbb\u0dd4\u0dab\u0dd4 \u0dad\u0dd4\u0dc5\u0dd2\u0db1\u0dca \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc3\u0dcf\u0db0\u0dcf\u0dbb\u0dab\u0dd3\u0d9a\u0dbb\u0dab\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d85\u0dc3\u0db8\u0dad\u0dca \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0d94\u0dc4\u0dd4 \u0dc0\u0dd2\u0dc3\u0dd2\u0db1\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dbb\u0db1 \u0d9a\u0dbb\u0dd4\u0dab\u0dd4 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd2\u0dc5\u0dd2\u0d9c\u0dad \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dd9\u0db1\u0dca \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.",
    "\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dc4\u0dbb\u0dc4\u0dcf \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 12(1) \u0dc0\u0d9c\u0db1\u0dca\u0dad\u0dd2\u0dba \u0dba\u0da7\u0dad\u0dda \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1\u0dca\u0db1\u0dda \u0d9a\u0dd9\u0dc3\u0dda\u0daf\u0dd0\u0dba\u0dd2  \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dba\u0dcf \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0db8\u0dd9\u0dc3\u0dda \u0dc3\u0db3\u0dc4\u0db1\u0dca \u0d9a\u0dbb \u0dad\u0dd2\u0db6\u0dda.",
    "\"\u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda 34 (1) \u0dc0\u0d9c\u0db1\u0dca\u0dad\u0dd2\u0dba \u0db4\u0dca\u200d\u0dbb\u0d9a\u0dcf\u0dbb\u0dc0 \u0dc0\u0dbb\u0daf\u0d9a\u0dbb\u0dd4\u0dc0\u0db1\u0dca\u0da7 \u0dc3\u0db8\u0dcf\u0dc0 \u0daf\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5 \u0dba\u0dd4\u0dad\u0dd4 \u0d86\u0d9a\u0dcf\u0dbb\u0dba \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0da7 \u0d85\u0daf\u0dcf\u0dc5\u0dc0 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd3 \u0dc3\u0dd2\u0da7\u0dd2\u0db1 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca \u0d85\u0dad\u0dd4\u0dbb\u0dd2\u0db1\u0dca  \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0db8\u0dd0\u0dad\u0dd2 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0dc3\u0db3\u0dc4\u0dcf \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dad\u0ddd\u0dbb\u0dcf \u0d9c\u0dad\u0dca\u0dad\u0dda \u0d9a\u0dd9\u0dc3\u0dda\u0daf \u0dba\u0db1\u0dca\u0db1 \u0db4\u0dca\u200d\u0dbb\u0dc1\u0dca\u0db1 \u0dc3\u0dc4\u0d9c\u0dad\u0dba\u0dd2. \u0d92 \u0dc4\u0dbb\u0dc4\u0dcf \u0d94\u0dc4\u0dd4 \u0dc0\u0dd2\u0db1\u0dca\u0daf\u0dd2\u0dad\u0dba\u0dd2\u0db1\u0dca \u0dc4\u0dcf \u0dc3\u0dcf\u0d9a\u0dca\u200d\u0dc2\u0dd2\u0d9a\u0dbb\u0dd4\u0dc0\u0db1\u0dca \u0d86\u0dbb\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8\u0dda \u0db4\u0db1\u0dad\u0dda 3(Q) \u0dc0\u0d9c\u0db1\u0dca\u0dad\u0dd2\u0dba \u0daf \u0db1\u0ddc\u0dc3\u0dbd\u0d9a\u0dcf \u0dc4\u0dd0\u0dbb \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf. \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0dc3\u0db3\u0dc4\u0dcf \u0dad\u0ddd\u0dbb\u0dcf \u0d9c\u0dd0\u0db1\u0dd3\u0db8\u0dda\u0daf\u0dd3  \u0db4\u0dde\u0daf\u0dca\u0d9c\u0dbd\u0dd2\u0d9a \u0db8\u0dd2\u0dad\u0dca\u200d\u0dbb\u0dad\u0dca\u0dc0\u0dba \u0dc4\u0dcf \u0daf\u0dda\u0dc1\u0db4\u0dcf\u0dbd\u0db1  \u0db6\u0dd0\u0db3\u0dd2\u0dba\u0dcf\u0dc0 \u0db8\u0dad \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1 \u0d86\u0d9a\u0dcf\u0dbb\u0dba \u0db4\u0dd9\u0db1\u0dd3 \u0dba\u0db1\u0dc0\u0dcf. \u0d92 \u0dad\u0dd4\u0dc5\u0dd2\u0db1\u0dca \u0db8\u0dd9\u0dbb\u0da7 \u0d85\u0db4\u0dbb\u0dcf\u0db0 \u0dba\u0dd4\u0d9a\u0dca\u0dad\u0dd2 \u0d9a\u0dca\u200d\u0dbb\u0dd2\u0dba\u0dcf\u0daf\u0dcf\u0db8\u0dba \u0d9a\u0dd9\u0dbb\u0dd9\u0dc4\u0dd2 \u0db8\u0dc4\u0da2\u0db1\u0dba\u0dcf \u0dad\u0db6\u0dcf \u0dad\u0dd2\u0db6\u0dd9\u0db1 \u0dc0\u0dd2\u0dc1\u0dca\u0dc0\u0dcf\u0dc3\u0dba \u0d8b\u0dbd\u0dca\u0dbd\u0d82\u0d9d\u0db1\u0dba \u0dc0\u0db1 \u0d86\u0d9a\u0dcf\u0dbb\u0dba\u0dd9\u0db1\u0dca \u0d94\u0dc4\u0dd4 \u0d9a\u0da7\u0dba\u0dd4\u0dad\u0dd4 \u0d9a\u0dbb \u0dad\u0dd2\u0db6\u0dd9\u0db1\u0dc0\u0dcf\" \u0dba\u0db1\u0dd4\u0dc0\u0dd9\u0db1\u0dca \u0dc3\u0db3\u0dc4\u0db1\u0dca \u0d9a\u0dc5 \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1 \u0db8\u0dc4\u0dad\u0dcf \u0dc0\u0d9c\u0d8b\u0dad\u0dca\u0dad\u0dbb\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dbb \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0dda\u0daf\u0dd3 \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0dad\u0dd4\u0dc5\u0dd2\u0db1\u0dca \u0dad\u0db8\u0db1\u0dca\u0da7 \u0db4\u0dd0\u0dc0\u0dbb\u0dd3 \u0dad\u0dd2\u0db6\u0dd9\u0db1 \u0db1\u0dd3\u0dad\u0dd2\u0db8\u0dba \u0db6\u0dbd \u0dc3\u0dd3\u0db8\u0dcf\u0dc0 \u0d85\u0db7\u0dd2\u0db6\u0dc0\u0dcf \u0d9c\u0ddc\u0dc3\u0dca \u0d85\u0dad\u0dca\u0dad\u0db1\u0ddd\u0db8\u0dad\u0dd2\u0d9a \u0d86\u0d9a\u0dcf\u0dbb\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dbb \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0dc3\u0dd2\u0dba \u0dad\u0dd3\u0db1\u0dca\u0daf\u0dd4\u0dc0\u0dda \u0dc3\u0db3\u0dc4\u0db1\u0dca \u0d9a\u0dbb \u0dc3\u0dd2\u0da7\u0dd2\u0dba\u0dda\u0dba.",
    "\u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4 \u0dc0\u0dd2\u0dc1\u0dca\u0dbd\u0dda\u0dc2\u0dab\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0db8\u0dd9\u0db8 \u0dc3\u0db8\u0dcf\u0dc0 \u0daf\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0dc0\u0dbd\u0dd2\u0dba \u0dad\u0dd4\u0dc5\u0dd2\u0db1\u0dca \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf \u0db8\u0d9c\u0dd2\u0db1\u0dca \u0dc3\u0dc4\u0dad\u0dd2\u0d9a \u0d9a\u0dbb \u0dad\u0dd2\u0db6\u0dd9\u0db1 12(1) \u0dc0\u0d9c\u0db1\u0dca\u0dad\u0dd2\u0dba\u0dda \u0dc3\u0db3\u0dc4\u0db1\u0dca \u0db8\u0dd6\u0dbd\u0dd2\u0d9a \u0db8\u0dd2\u0db1\u0dd2\u0dc3\u0dca \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0d8b\u0dbd\u0dca\u0dbd\u0d82\u0d9d\u0db1\u0dba \u0d9a\u0dbb  \u0d87\u0dad\u0dd0\u0dba\u0dd2 \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.",
    "\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0dc3\u0db8\u0dcf\u0dc0 \u0db1\u0dd3\u0dad\u0dd2\u0dba \u0d89\u0daf\u0dd2\u0dbb\u0dd2\u0dba\u0dda \u0db6\u0dbd\u0dc1\u0dd6\u0db1\u0dca\u200d\u0dba \u0dba\u0dd0\u0dba\u0dd2 \u0dad\u0dd3\u0db1\u0dca\u0daf\u0dd4 \u0d9a\u0dc5 \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd \u0dc0\u0dd2\u0dc3\u0dd2\u0db1\u0dca \u0d94\u0dc4\u0dd4\u0da7 \u0d85\u0db0\u0dd2\u0d9a\u0dbb\u0dab\u0dba \u0db8\u0d9c\u0dd2\u0db1\u0dca \u0db4\u0db1\u0dc0\u0dcf \u0dad\u0dd2\u0db6\u0dd9\u0db1 \u0daf\u0dac\u0dd4\u0dc0\u0db8 \u0d9a\u0dca\u200d\u0dbb\u0dd2\u0dba\u0dcf\u0dad\u0dca\u0db8\u0d9a \u0d9a\u0dd2\u0dbb\u0dd3\u0db8\u0da7 \u0d85\u0dc0\u0dc1\u0dca\u200d\u0dba \u0db4\u0dd2\u0dba\u0dc0\u0dbb \u0d9c\u0db1\u0dca\u0db1\u0dcf \u0dbd\u0dd9\u0dc3\u0dad\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9a\u0ddc\u0db8\u0dc3\u0dcf\u0dbb\u0dd2\u0dad\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf\u0da7 \u0db1\u0dd2\u0dba\u0ddd\u0d9c \u0d9a\u0dbb\u0db1\u0dd4 \u0dbd\u0dd0\u0db6\u0dd6\u0dc4.",
    "\u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda (CID) \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0dc0\u0dd2\u0dc3\u0dd2\u0db1\u0dca \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf (2022 \u0da2\u0dd4\u0db1\u0dd2 01 \u0dc0\u0dd0\u0db1\u0dd2\u0daf\u0dcf ) \u0dc3\u0dc0\u0dc3 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd3\u0dba.",
    "\u0dc4\u0dd2\u0da7\u0db4\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc4\u0daf\u0dd2\u0dc3\u0dd2\u0dba\u0dda \u0d87\u0dad\u0dd2 \u0dc0\u0dd6 \u0d85\u0dc3\u0db1\u0dd3\u0db4 \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0dc4\u0dda\u0dad\u0dd4\u0dc0\u0dd9\u0db1\u0dca  (\u0da2\u0dd4\u0db1\u0dd2 01 \u0dc0\u0dd0\u0db1\u0dd2\u0daf\u0dcf) \u0db4\u0dd9\u0dbb\u0dc0\u0dbb\u0dd4\u0dc0\u0dda \u0da2\u0dba\u0dc0\u0dbb\u0dca\u0db0\u0db1\u0db4\u0dd4\u0dbb \u0db8\u0dc4 \u0dbb\u0ddd\u0dc4\u0dbd\u0da7 \u0d87\u0dad\u0dd4\u0dc5\u0dad\u0dca\u0d9a\u0dbb \u0dad\u0dd2\u0db6\u0dd4\u0dab\u0dd4 \u0db6\u0dc0\u0da7 \u0dbb\u0ddd\u0dc4\u0dbd\u0dca \u0db4\u0dca\u200d\u0dbb\u0d9a\u0dcf\u0dc1\u0d9a\u0dba\u0d9a\u0dd4 \u0db4\u0dd0\u0dc0\u0dc3\u0dd3\u0dba.",
    "\u0db4\u0dc3\u0dd4\u0dc0 \u0db4\u0dc3\u0dca\u0dc0\u0dbb\u0dd4\u0dc0\u0dda \u0dbb\u0ddd\u0dc4\u0dbd\u0da7 \u0db4\u0dd0\u0db8\u0dd2\u0dab\u0dd2 \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0\u0dda \u0db1\u0dd2\u0dbd\u0db0\u0dcf\u0dbb\u0dd3\u0db1\u0dca \u0d9a\u0dab\u0dca\u0da9\u0dcf\u0dba\u0db8\u0d9a\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf  \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dad\u0dca \u0db6\u0dc0 \u0db4\u0ddc\u0dbd\u0dd2\u0dc3\u0dca \u0db8\u0dcf\u0db0\u0dca\u200d\u0dba \u0db4\u0dca\u200d\u0dbb\u0d9a\u0dcf\u0dc1\u0d9a \u0da2\u0dca\u200d\u0dba\u0dda\u0dc2\u0dca\u0da8 \u0db4\u0ddc\u0dbd\u0dd2\u0dc3\u0dca \u0d85\u0db0\u0dd2\u0d9a\u0dcf\u0dbb\u0dd3 \u0db1\u0dd3\u0dad\u0dd2\u0da5 \u0db1\u0dd2\u0dc4\u0dcf\u0dbd\u0dca \u0dad\u0dbd\u0dca\u0daf\u0dd6\u0dc0 \u0db4\u0dd0\u0dc0\u0dc3\u0dd3\u0dba.",
    "\u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0da0\u0ddd\u0daf\u0db1\u0dcf\u0dc0\u0da7 \u0dc0\u0dbb\u0daf\u0d9a\u0dbb\u0dd4\u0dc0\u0dd3 \u0db8\u0dbb\u0dab \u0daf\u0da9\u0dd4\u0dc0\u0db8 \u0db1\u0dd2\u0dba\u0db8\u0dc0 \u0dc3\u0dd2\u0da7\u0dd2 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7, \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dbd\u0db6\u0dcf\u0daf\u0dd4\u0db1\u0dca \u0dc3\u0db8\u0dcf\u0dc0 \u0d85\u0dad\u0dca\u0dc4\u0dd2\u0da7\u0dc0\u0dd6 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dc4\u0dcf  \u0d94\u0dc4\u0dd4 \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dca\u0db1\u0dd0\u0dba\u0dd2  (\u0db8\u0dd0\u0dba\u0dd2 31 \u0dc0\u0dd0\u0db1\u0dd2\u0daf\u0dcf) \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.",
    "\u0d85\u0db0\u0dd2\u0d9a\u0dbb\u0dab\u0dba \u0db8\u0dda \u0db1\u0dd2\u0dba\u0ddd\u0d9c\u0dba \u0d9a\u0dc5\u0dda, \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0d87\u0d9c\u0dda \u0db8\u0dc0 \u0d87\u0dad\u0dd4\u0dbd\u0dd4 \u0db4\u0dcf\u0dbb\u0dca\u0dc1\u0dc0 \u0d9a\u0dd2\u0dc4\u0dd2\u0db4\u0dba\u0d9a\u0dca \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dd2.",
    "\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0db6\u0dcf \u0daf\u0dd3\u0db8\u0da7 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0d87\u0dad\u0dad\u0dca \u0db8\u0dbb\u0dab \u0daf\u0da9\u0dd4\u0dc0\u0db8 \u0db1\u0dd2\u0dba\u0db8\u0dc0\u0dd6 \u0d85\u0dba\u0dd9\u0d9a\u0dd4 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc3\u0db8\u0dcf\u0dc0 \u0dbd\u0db6\u0dcf\u0daf\u0dd3\u0db8\u0dda\u0daf\u0dd3 \u0d85\u0db1\u0dd4\u0d9c\u0db8\u0db1\u0dba \u0d9a\u0dbd \u0dba\u0dd4\u0dad\u0dd4 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0d9a\u0dca\u200d\u0dbb\u0db8\u0dc0\u0dda\u0daf\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0db1\u0dd0\u0dad\u0dd0\u0dba\u0dd2 \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dca\u0dc0 \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd9\u0db1\u0dca\u0dc0\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd2.",
    "\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dbd\u0db6\u0dcf \u0daf\u0dd4\u0db1\u0dca \u0db1\u0dd2\u0dba\u0ddd\u0d9c\u0dba \u0d85\u0db1\u0dd4\u0dc0 \u0d85\u0dc0\u0dc1\u0dca\u200d\u0dba \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c \u0d9c\u0db1\u0dca\u0db1\u0dcf \u0dbd\u0dd9\u0dc3 \u0db1\u0dd3\u0dad\u0dd2\u0db4\u0dad\u0dd2 \u0dc3\u0d82\u0da2\u0dba \u0dbb\u0dcf\u0da2\u0dbb\u0dad\u0dca\u0db1\u0db8\u0dca \u0dc0\u0dd2\u0dc3\u0dd2\u0db1\u0dca (2022 \u0db8\u0dd0\u0dba\u0dd2 31) \u0daf\u0dd2\u0db1\u0db8 \u0db4\u0ddc\u0dbd\u0dd2\u0dc3\u0dca\u0db4\u0dad\u0dd2 \u0dc3\u0dd3.\u0da9\u0dd3 \u0dc0\u0dd2\u0d9a\u0dca\u200d\u0dbb\u0db8\u0dbb\u0dad\u0dca\u0db1 \u0dc0\u0dd9\u0dad \u0d8b\u0db4\u0daf\u0dd9\u0dc3\u0dca \u0dbd\u0db6\u0dcf \u0daf\u0dd3 \u0dad\u0dd2\u0db6\u0dd4\u0dab\u0dd2.",
    "\u0d92 \u0d85\u0db1\u0dd4\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dba\u0dc5\u0dd2 \u0dc3\u0dd2\u0dbb\u00a0\u0db7\u0dcf\u0dbb\u0dba\u0da7 \u0d9c\u0db1\u0dca\u0db1\u0dcf \u0dbd\u0dd9\u0dc3\u0daf \u0d85\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.",
    "\u0d92 \u0d85\u0db1\u0dd4\u0dc0 \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 \u0dc0\u0dd2\u0dc3\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0db1\u0dd4 \u0dbd\u0dd0\u0db6\u0dd3\u0dba.",
    "\u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dbd\u0db6\u0dcf \u0daf\u0dd3\u0db8 \u0d85\u0dad\u0dca\u0dc4\u0dd2\u0da7 \u0dc0\u0dd4 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc0\u0dd2\u0daf\u0dd9\u0dc3\u0dca \u0d9c\u0db8\u0db1\u0dca \u0dad\u0dc4\u0db1\u0db8\u0dca \u0d9a\u0dbb\u0db8\u0dd2\u0db1\u0dca, \u0d85\u0dad\u0dd4\u0dbb\u0dd4 \u0db1\u0dd2\u0dba\u0ddd\u0d9c\u0dba\u0d9a\u0dca\u0daf \u0db1\u0dd2\u0d9a\u0dd4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd3\u0dba.",
    "\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0daf\u0dd3\u0db8 \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca\u0d9a\u0dbb\u0db8\u0dd2\u0db1\u0dca \u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb, \u0d87\u0dba\u0d9c\u0dda \u0db8\u0dc0 \u0dc3\u0dd4\u0db8\u0db1\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0dc4 \u0db8\u0dcf\u0db1\u0dc0 \u0dc4\u0dd2\u0db8\u0dd2\u0d9a\u0db8\u0dca \u0d9a\u0ddc\u0db8\u0dd2\u0dc3\u0db8\u0dda \u0dc4\u0dd2\u0da7\u0db4\u0dd4 \u0d9a\u0ddc\u0db8\u0dc3\u0dcf\u0dbb\u0dd2\u0dc3\u0dca\u0dc0\u0dbb\u0dba\u0dd9\u0d9a\u0dd4 \u0dc0\u0db1 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d9c\u0dc3\u0dcf\u0dbd\u0dd2 \u0dc4\u0dd4\u0dc3\u0dda\u0db1\u0dca \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0d9c\u0ddc\u0db1\u0dd4 \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca 03\u0d9a\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dca\u00a0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db8\u0dd9\u0db8 \u0d85\u0dad\u0dd4\u0dbb\u0dd4 \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.",
    "\u0db4\u0dca\u200d\u0dbb\u0dd3\u0dad\u0dd2 \u0db4\u0daf\u0dca\u0db8\u0db1\u0dca \u0dc3\u0dd6\u0dbb\u0dc3\u0dda\u0db1, \u0dba\u0dc3\u0db1\u0dca\u0dad \u0d9a\u0ddd\u0daf\u0dcf\u0d9c\u0ddc\u0da9 \u0dc3\u0dc4 \u0d85\u0da0\u0dbd \u0dc0\u0dd9\u0d82\u0d9c\u0db4\u0dca\u0db4\u0dd4\u0dbd\u0dd2 \u0dba\u0db1 \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4\u0db1\u0dca\u0d9c\u0dd9\u0db1\u0dca \u0dc3\u0db8\u0db1\u0dca\u0dc0\u0dd2\u0dad \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dbd\u0dca\u0dbd \u0db8\u0dd9\u0db8 \u0db1\u0dd2\u0dba\u0ddd\u0d9c\u0dba \u0db1\u0dd2\u0d9a\u0dd4\u0dad\u0dca \u0d9a\u0dc5\u0dc4.",
    "\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8 \u0d86\u0dbb\u0db8\u0dca\u0db7 \u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda \u0daf\u0dd3 \u0db4\u0dd9\u0dad\u0dca\u0dc3\u0db8\u0dca\u0d9a\u0dcf\u0dbb \u0db4\u0dcf\u0dbb\u0dca\u0dc1\u0dca\u0dc0\u0dba \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d91\u0db8\u0dca.\u0d92. \u0dc3\u0dd4\u0db8\u0db1\u0dca\u0daf\u0dd2\u0dbb\u0db1\u0dca \u0d87\u0dad\u0dd4\u0dc5\u0dd4 \u0db1\u0dd3\u0dad\u0dd2\u0da5\u0dc0\u0dbb\u0dd4 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dbb\u0dd4\u0dab\u0dd4 \u0daf\u0d9a\u0dca\u0dc0\u0db8\u0dd2\u0db1\u0dca \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda\u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0db1\u0dd2\u0dc3\u0dd2 \u0db1\u0dd3\u0dad\u0dd2\u0db8\u0dba \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba\u0dd2.",
    "\u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db1\u0dd2\u0dba\u0db8 \u0dc0\u0dd4\u0dc0\u0db1\u0dca 9000\u0d9a\u0da7 \u0d86\u0dc3\u0db1\u0dca\u0db1 \u0db4\u0dd2\u0dbb\u0dd2\u0dc3\u0d9a\u0dca \u0db6\u0db1\u0dca\u0db0\u0db1\u0dcf\u0d9c\u0dcf\u0dbb \u0d9c\u0dad\u0dc0 \u0d87\u0dad\u0dd2 \u0dad\u0dad\u0dca\u0dad\u0dca\u0dc0\u0dba \u0dad\u0dd4\u0dc5 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0dc0 \u0dad\u0ddd\u0dbb\u0dcf \u0d9c\u0dad\u0dca\u0dad\u0dda \u0d9a\u0dd4\u0db8\u0db1  \u0db4\u0daf\u0db1\u0db8\u0d9a\u0dd2\u0db1\u0dca \u0daf \u0dba\u0db1 \u0d9c\u0dd0\u0da7\u0dbd\u0dd4\u0dc0 \u0db8\u0dad\u0dd4\u0dc0\u0db1 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0dc3\u0dd4\u0db8\u0db1\u0dca\u0dad\u0dd2\u0dbb\u0db1\u0dca \u0db8\u0dd9\u0dc4\u0dd2\u0daf\u0dd3 \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda\u0dba.",
    "\u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db8\u0dd9\u0db8 \u0d9a\u0dca\u200d\u0dbb\u0dd2\u0dba\u0dcf \u0db4\u0da7\u0dd2\u0db4\u0dcf\u0da7\u0dd2\u0dba \u0db4\u0dd2\u0dc5\u0dd2\u0db6\u0db3\u0dc0 \u0db4\u0dbb\u0dd3\u0d9a\u0dca\u0dc2\u0dcf \u0d9a\u0dd2\u0dbb\u0dd3\u0db8\u0da7 \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0 \u0dba\u0da7\u0dad\u0dda \u0d85\u0db0\u0dd2\u0d9a\u0dbb\u0dab\u0dba\u0da7 \u0db6\u0dbd\u0dba \u0db4\u0dd0\u0dc0\u0dbb\u0dd9\u0db1 \u0db6\u0dc0\u0daf \u0d94\u0dc4\u0dd4 \u0db4\u0dca\u200d\u0dbb\u0d9a\u0dcf\u0dc1 \u0d9a\u0dc5\u0dda\u0dba.",
    "\u0d92 \u0d85\u0db1\u0dd4\u0dc0 \u0d94\u0dc4\u0dd4\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0da7 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9c\u0dad\u0dca \u0d9a\u0dca\u200d\u0dbb\u0dd2\u0dba\u0dcf\u0db8\u0dcf\u0dbb\u0dca\u0d9c\u0dba \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0da7 \u0db4\u0da7\u0dc4\u0dd0\u0dab\u0dd2 \u0db6\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba.",
    "\u0db4\u0dd9\u0dad\u0dca\u0dc3\u0db8\u0dca\u0d9a\u0dbb\u0dd4\u0dc0\u0db1\u0dca \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0dc3\u0dd9\u0dc3\u0dd4 \u0db1\u0dd3\u0dad\u0dd2\u0da5\u0dc0\u0dbb\u0dd4 \u0daf \u0db8\u0dd9\u0db8 \u0d9a\u0dbb\u0dd4\u0dab\u0dd4 \u0d85\u0db1\u0dd4\u0db8\u0dad \u0d9a\u0dbb\u0db8\u0dd2\u0db1\u0dca \u0daf\u0dda\u0dc1\u0db1 \u0d89\u0daf\u0dd2\u0dbb\u0dd2\u0db4\u0dad\u0dca \u0d9a\u0dc5 \u0d85\u0dad\u0dbb \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0d9a\u0dca\u200d\u0dbb\u0dd2\u0dba\u0dcf\u0db4\u0da7\u0dd2\u0db4\u0dcf\u0da7\u0dd2\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0d85\u0dad\u0dd2\u0dbb\u0dda\u0d9a \u0dc3\u0ddc\u0dbd\u0dd2\u0dc3\u0dd2\u0da7\u0dbb\u0dca \u0da2\u0dd9\u0db1\u0dbb\u0dcf\u0dbd\u0dca \u0db1\u0dd9\u0dbb\u0dd2\u0db1\u0dca \u0db4\u0dd4\u0dbd\u0dca\u0dbd\u0dda \u0d85\u0db0\u0dd2\u0d9a\u0dbb\u0dab\u0dba\u0da7 \u0db4\u0dd0\u0dc0\u0dc3\u0dd3\u0dba.",
    "\u0db8\u0dd9\u0db8 \u0db1\u0da9\u0dd4\u0d9a\u0dbb\u0dba\u0da7 \u0db4\u0dcf\u0daf\u0d9a \u0dc0\u0db1 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0daf\u0dd3 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0d86\u0dab\u0dca\u0da9\u0dd4\u0d9a\u0dca\u200d\u0dbb\u0db8 \u0dc0\u0dca\u200d\u0dba\u0dc0\u0dc3\u0dca\u0dae\u0dcf\u0dc0\u0dda \u0dc3\u0db3\u0dc4\u0db1\u0dca \u0d9a\u0ddc\u0da7 \u0dad\u0dd2\u0db6\u0dd9\u0db1 \u0db4\u0dca\u200d\u0dbb\u0dad\u0dd2\u0db4\u0dcf\u0daf\u0db1 \u0d85\u0db1\u0dd4\u0d9c\u0db8\u0db1\u0dba \u0d9a\u0dbb \u0dad\u0dd2\u0db6\u0dd9\u0db1 \u0db6\u0dc0\u0dad\u0dca \u0d91\u0db6\u0dd0\u0dc0\u0dd2\u0db1\u0dca \u0d91\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dad\u0dca \u0d85\u0dad\u0dd2\u0dbb\u0dda\u0d9a \u0dc3\u0ddc\u0dbd\u0dd2\u0dc3\u0dd2\u0da7\u0dbb\u0dca \u0da2\u0db1\u0dbb\u0dcf\u0dbd\u0dca\u0dc0\u0dbb\u0dba\u0dcf \u0d85\u0dc0\u0db0\u0dcf\u0dbb\u0dab\u0dba \u0d9a\u0dc5\u0dda\u0dba.",
    "\u0db8\u0dd9\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dbd \u0dc0\u0d9c\u0d8b\u0dad\u0dca\u0dad\u0dbb\u0d9a\u0dbb\u0dd4\u0dc0\u0d9a\u0dd4 \u0dc0\u0dc1\u0dba\u0dd9\u0db1\u0dca \u0db1\u0db8\u0dca \u0d9a\u0dbb \u0dc3\u0dd2\u0da7\u0dd2\u0db1 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc0\u0dd9\u0db1\u0dd4\u0dc0\u0dd9\u0db1\u0dca \u0db4\u0dd9\u0db1\u0dd3 \u0dc3\u0dd2\u0da7\u0dd2 \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5 \u0d9c\u0dcf\u0db8\u0dd2\u0dab\u0dd3 \u0db8\u0dcf\u0dbb\u0db4\u0db1 \u0daf \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda \u0dad\u0db8 \u0dc3\u0dda\u0dc0\u0dcf\u0daf\u0dcf\u0dba\u0d9a\u0dba\u0dcf\u0da7 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8\u0dda \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf\u0d9c\u0dda \u0dad\u0dd3\u0dbb\u0dab\u0dba \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d85\u0db7\u0dd2\u0dba\u0ddd\u0d9c\u0dba\u0da7 \u0dbd\u0d9a\u0dca \u0d9a\u0dc5 \u0db1\u0ddc\u0dc4\u0dd0\u0d9a\u0dd2 \u0db6\u0dc0\u0dba\u0dd2.",
    "\u0db8\u0dd9\u0db8 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dd2\u0dbb\u0dd3\u0db8 \u0db1\u0dd3\u0dad\u0dca\u200d\u0dba\u0dcf\u0db1\u0dd4\u0d9a\u0dd6\u0dbd\u0dc0 \u0dc3\u0dd2\u0daf\u0dd4 \u0dc0\u0dd3 \u0d87\u0dad\u0dd2 \u0db6\u0dc0\u0dad\u0dca \u0db8\u0dd9\u0db8 \u0d89\u0dbd\u0dca\u0dbd\u0dd3\u0db8 \u0dc3\u0dbd\u0d9a\u0dcf \u0db6\u0dd0\u0dbd\u0dd3\u0db8\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d85\u0db0\u0dd2\u0d9a\u0dbb\u0dab\u0db8\u0dba \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dad\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0db1\u0dd3\u0dad\u0dd2\u0da5\u0dc0\u0dbb\u0dba\u0dcf \u0dc3\u0db3\u0dc4\u0db1\u0dca \u0d9a\u0dc5\u0dda\u0dba.",
    "\u0d89\u0daf\u0dd2\u0dbb\u0dd2\u0db4\u0dad\u0dca\u0dc0\u0dd6 \u0dc3\u0dd2\u0dba\u0dbd\u0dd4 \u0d9a\u0dbb\u0dd4\u0dab\u0dd4 \u0dc3\u0dbd\u0d9a\u0dcf \u0db6\u0dd0\u0dbd\u0dd6 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0d91\u0db8 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8 \u0dc3\u0db3\u0dc4\u0dcf \u0d85\u0dc0\u0dc3\u0dbb \u0dbd\u0db6\u0dcf \u0daf\u0dd9\u0db8\u0dd2\u0db1\u0dca \u0d89\u0dc4\u0dad \u0d85\u0dad\u0dd4\u0dbb\u0dd4 \u0dad\u0dc4\u0db1\u0db8\u0dca \u0db1\u0dd2\u0dba\u0ddd\u0d9c \u0db1\u0dd2\u0d9a\u0dd4\u0dad\u0dca \u0d9a\u0dc5\u0dda\u0dba.",
    "\u0d92 \u0d85\u0db1\u0dd4\u0dc0 \u0db4\u0dd9\u0dad\u0dca\u0dc3\u0db8\u0dca \u0dc0\u0dd2\u0db7\u0dcf\u0d9c\u0dba \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dc3 01 \u0dc0\u0dd0\u0db1\u0dd2\u0daf\u0dcf \u0db4\u0dd0\u0dc0\u0dd0\u0dad\u0dca\u0dc0\u0dd3\u0db8\u0da7 \u0daf\u0dd2\u0db1 \u0db1\u0dd2\u0dba\u0db8\u00a0\u0d9a\u0dd9\u0dbb\u0dd4\u0dab\u0dd2.",
    "\u0db8\u0dbb\u0dab \u0daf\u0dab\u0dca\u0da9\u0db1\u0dba \u0dbd\u0db6\u0dcf \u0dc3\u0dd2\u0da7\u0dd2 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0dc0\u0dd2\u0dc3\u0dd2\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0daf\u0dd9\u0db1\u0dd4 \u0dbd\u0dd0\u0db6\u0dd3\u0db8 \u0db4\u0dd2\u0dc5\u0dd2\u0db6\u0db3 \u0dc3\u0db8\u0dcf\u0da2 \u0da2\u0dcf\u0dbd \u0dc3\u0dc4 \u0db8\u0dcf\u0db0\u0dca\u200d\u0dba \u0d94\u0dc3\u0dca\u0dc3\u0dda \u0dc0\u0dd2\u0dc0\u0dd2\u0db0 \u0d85\u0daf\u0dc4\u0dc3\u0dca \u0db4\u0dc5 \u0dc0\u0dd2\u0dba.",
    "\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dc5 \u0db6\u0dc0\u0da7 \u0dc0\u0dbb\u0daf\u0d9a\u0dbb\u0dd4 \u0dc0\u0dd3 \u0dc3\u0dd2\u0dbb\u0d9c\u0dad\u0dc0 \u0dc3\u0dd2\u0da7\u0dd2 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda 2021 \u0da2\u0dd4\u0db1\u0dd2 24 \u0dc0\u0dd9\u0db1\u0dd2\u0daf\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd9\u0dbb\u0dd2\u0dab\u0dd2.",
    "\u0d94\u0dc4\u0dd4 \u0d87\u0dad\u0dd4\u0dc5\u0dd4\u0dc0 \u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda \u0db1\u0dd2\u0daf\u0dc4\u0dc3\u0dca \u0d9a\u0dbb\u0db1 \u0dbd\u0daf \u0dc3\u0dd2\u0dbb\u0d9a\u0dbb\u0dd4\u0dc0\u0db1\u0dca 93 \u0daf\u0dd9\u0db1\u0dcf \u0d85\u0dad\u0dbb \u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0dba\u0da7\u0dad\u0dda \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd4\u0dab\u0dd4 \u0dbb\u0dd0\u0db3\u0dc0\u0dd2\u0dba\u0db1\u0dca 16 \u0daf\u0dd9\u0db1\u0dd9\u0d9a\u0dca \u0daf \u0dc0\u0dd2\u0dba.",
    "\u0dad\u0dca\u200d\u0dbb\u0dc3\u0dca\u0dad\u0dc0\u0dcf\u0daf\u0dba \u0dc0\u0dd0\u0dc5\u0d9a\u0dca\u0dc0\u0dd3\u0db8\u0dda \u0db4\u0db1\u0dad \u0dba\u0da7\u0dad\u0dda \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0dda \u0db4\u0dc3\u0dd4 \u0dc0\u0dd6 \u0dbb\u0dd0\u0db3\u0dc0\u0dd2\u0dba\u0db1\u0dca \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0da7 \u0d9c\u0dad\u0dca \u0db4\u0dd2\u0dba\u0dc0\u0dbb \u0db4\u0dd2\u0dc5\u0dd2\u0d9c\u0db1\u0dca\u0db1\u0dcf \u0db1\u0db8\u0dd4\u0dad\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dc5\u0dd2\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dd0\u0dc0\u0dc3\u0dd3\u0dba.",
    "\u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc6\u0dda\u0dc3\u0dca\u0db6\u0dd4\u0d9a\u0dca \u0d94\u0dc3\u0dca\u0dc3\u0dda \u0dc3\u0da7\u0dc4\u0db1\u0d9a\u0dca \u0dad\u0db6\u0dcf \u0d87\u0dad\u0dd2 \u0d87\u0db8\u0dd9\u0dbb\u0dd2\u0d9a\u0dcf\u0db1\u0dd4 \u0dad\u0dcf\u0db1\u0dcf\u0db4\u0dad\u0dd2\u0db1\u0dd2 \u0d87\u0dbd\u0dba\u0dd2\u0db1\u0dcf \u0da7\u0dd9\u0db4\u0dca\u0dbd\u0dd2\u0da7\u0dca\u0dc3\u0dca, \"\u0dc0\u0d9c\u0dc0\u0dd3\u0db8 \u0dc3\u0dc4 \u0dba\u0dd4\u0d9a\u0dca\u0dad\u0dd2\u0dba  \u0dc0\u0dd9\u0dad \u0db4\u0dd2\u0dc0\u0dd2\u0dc3\u0dd3\u0db8\u0da7 \u0d87\u0dad\u0dd2 \u0dc3\u0db8\u0dcf\u0db1 \u0db4\u0dca\u200d\u0dbb\u0dc0\u0dda\u0dc1\u0dba\u0db1\u0dca, \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d86\u0dab\u0dca\u0da9\u0dd4\u0dc0 \u0d9a\u0dd0\u0db4 \u0dc0\u0dd3 \u0d87\u0dad\u0dd2 \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd3\u0db1\u0dca\u0d9c\u0dda \u0dad\u0dd2\u0dbb\u0dc3\u0dbb \u0dc3\u0d82\u0dc0\u0dbb\u0dca\u0db0\u0db1 \u0d89\u0dbd\u0d9a\u0dca\u0d9a\u0dba\u0db1\u0dca \u0d85\u0dad\u0dbb \u0db4\u0dca\u200d\u0dbb\u0db0\u0dcf\u0db1 \u0dc0\u0db1\" \u0db6\u0dc0 \u0db4\u0dc0\u0dc3\u0dcf \u0dad\u0dd2\u0db6\u0dda.",
    "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u00a0\u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\n\n\n                               Show more\n                           \n\n\n\n\n\n\n\n2011 \u00a0\u0d94\u0d9a\u0dca\u0dad\u0ddd\u0db6\u0dbb\u0dca \u00a08\n\n\n\n\n\n\n\nImage copyright by PRADEEP DAMBARAGE\n                                                   \n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u0da0\u0ddd\u0daf\u0db1\u0dcf\u0dc0\u0da7 \u00a0\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0da9\u0dd4\u0db4\u0dd0\u0dc0\u0dbb\u0dd3\u0db8\u0da7 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0d87\u0dad\u0dd2 \u0db6\u0dc0 \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0dad\u0dd3\u0dbb\u0dab\u0dba \u0d9a\u0dd2\u0dbb\u0dd3\u0db8\n\n\n\n\n\n2015 \u0d85\u0db4\u0dca\u200d\u0dbb\u0dda\u0dbd\u0dca 01\n\n\u0db1\u0da9\u0dd4\u0dc0 \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0da7 \u0d85\u0db0\u0dd2\u0da0\u0ddd\u0daf\u0db1\u0dcf \u0db4\u0dad\u0dca\u200d\u0dbb \u0db7\u0dcf\u0dbb \u0daf\u0dd3\u0db8\n\n\n\n\n\n\nImage copyright by GETTY IMAGES\n                                                   \n\n\n\n\n\n\n\n2015 \u0d85\u0d9c\u0ddd\u0dc3\u0dca\u0dad\u0dd4 04\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0da7 \u0d91\u0dbb\u0dd9\u0dc4\u0dd2 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0dc3\u0db3\u0dc4\u0dcf \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0db4\u0dad\u0dca \u0d9a\u0dd2\u0dbb\u0dd3\u0db8\n\n\n\n\n\n2015 \u0d85\u0d9c\u0ddd\u0dc3\u0dca\u0dad\u0dd4 06\n\n\n\n\n\n\n\n\n\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1 \u00a0\u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d86\u0dbb\u0db8\u0dca\u0db7 \u0dc0\u0dd3\u0db8.\n\n\n\n\n\n2016 \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca 8\n\n\n\n\n\n\n\nImage copyright by GETTY IMAGES\n                                                   \n\n\n\u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u00a0\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 5 \u0daf\u0dd9\u0db1\u0dd9\u0d9a\u0dd4\u0da7 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0dab\u0dba \u0db1\u0dd2\u0dba\u0db8 \u0d9a\u0dd2\u0dbb\u0dd3\u0db8\n\n\n\n\n\n2021 \u0da2\u0dd4\u0db1\u0dd2 24\n\n\n\n\n\n\n\nImage copyright by Facebook\n                                                   \n\n\n\u0da2\u0db1\u0dcf\u0db0\u0dd2\u0db4\u0dad\u0dd2 \u0db4\u0ddc\u0daf\u0dd4 \u0dc3\u0db8\u0dcf\u0dc0 \u0dba\u0da7\u0dad\u0dda \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2 \u0da2\u0db1\u0dcf\u0db0\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\n\n\n\n\n\n2022 \u0db8\u0dd0\u0dba\u0dd2 31\n\n\u0dc4\u0dd2\u0dbb\u0dd4\u0dab\u0dd2\u0d9a\u0dcf \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0db4\u0dd2\u0dbb\u0dd2\u0dc3\u0d9a\u0dca \u0d9c\u0ddc\u0db1\u0dd4 \u0d9a\u0dc5 \u0db8\u0dd6\u0dbd\u0dd2\u0d9a \u0d85\u0dba\u0dd2\u0dad\u0dd2\u0dc0\u0dcf\u0dc3\u0dd2\u0d9a\u0db8\u0dca \u0db4\u0dd9\u0dad\u0dca\u0dc3\u0db8\u0dca \u00a0\u0dc0\u0dd2\u0db7\u0dcf\u0d9c\u0dba\u0da7 \u0d9c\u0dd0\u0db1\u0dd3\u0db8\u0da7 \u0d85\u0dc0\u0dc3\u0dbb \u0daf\u0dd9\u0db8\u0dd2\u0db1\u0dca \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dbd\u0db6\u0dcf \u0daf\u0dd4\u0db1\u0dca \u0da2\u0db1\u0db4\u0dad\u0dd2 \u0dc3\u0db8\u0dcf\u0dc0 \u0d85\u0dad\u0dca\u0dc4\u0dd2\u0da7\u0dd4\u0dc0\u0db8\u0dd2\u0db1\u0dca \u0d85\u0dad\u0dd4\u0dbb\u0dd4 \u0dad\u0dc4\u0db1\u0db8\u0dca \u0db1\u0dd2\u0dba\u0ddd\u0d9c\u0dba\u0d9a\u0dca \u0db1\u0dd2\u0d9a\u0dd4\u0dad\u0dca \u0d9a\u0dd2\u0dbb\u0dd3\u0db8\n\n\n\n\n\n\n\n\n\n\n\n\n2022 \u0da2\u0dd4\u0db1\u0dd2 1\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d85\u0db4\u0dbb\u0dcf\u0db0 \u0db4\u0dbb\u0dd3\u0d9a\u0dca\u0dc2\u0dab \u0daf\u0dd9\u0db4\u0dcf\u0dbb\u0dca\u0dad\u0db8\u0dda\u0db1\u0dca\u0dad\u0dd4\u0dc0 (CID) \u0dc0\u0dd2\u0dc3\u0dd2\u0db1\u0dca \u0d85\u0dad\u0dca\u0d85\u0da9\u0d82\u0d9c\u0dd4\u0dc0\u0da7 \u0d9c\u0dd0\u0db1\u0dd3\u0db8\n\n\n\n\n\n\nImage copyright by BBC\n                                                   \n\n\n\n\n\n\n\n2024 \u0da2\u0db1\u0dc0\u0dcf\u0dbb\u0dd2 17\n\n\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0dca\u200d\u0dbb\u0daf\u0dcf\u0db1\u0dba \u0d9a\u0dc5 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0 \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0db6\u0dbd \u0dbb\u0dc4\u0dd2\u0dad \u0d9a\u0dbb\u0dba\u0dd2",
    "\u0db4\u0dc4\u0dad \u0daf\u0dd0\u0d9a\u0dca\u0dc0\u0dd9\u0db1\u0dca\u0db1\u0dda \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0d9d\u0dcf\u0dad\u0db1 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0dc3\u0dc4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0d9c\u0dda \u0daf\u0dda\u0dc1\u0db4\u0dcf\u0dbd\u0db1 \u0d9c\u0db8\u0db1\u0dca \u0db8\u0d9c \u0db4\u0dd2\u0dc5\u0dd2\u0db6\u0db3 BBC \u0dc3\u0dd2\u0d82\u0dc4\u0dbd \u0dc3\u0dda\u0dc0\u0dba \u0dc0\u0dd2\u0dc3\u0dd2\u0db1\u0dca \u0d9a\u0dbb\u0db1 \u0dbd\u0daf \u0d9a\u0dd9\u0da7\u0dd2 \u0db4\u0dc3\u0dd4 \u0dc0\u0dd2\u0db4\u0dbb\u0db8\u0d9a\u0dd2.",
    "2011 \u0d94\u0d9a\u0dca\u0dad\u0ddd\u0db8\u0dca\u0db6\u0dbb\u0dca 08 \u0dc0\u0dd9\u0db1\u0dd2\u0daf\u0dcf, \u0db6\u0dc3\u0dca\u0db1\u0dcf\u0dc4\u0dd2\u0dbb \u0db4\u0dc5\u0dcf\u0dad\u0dca \u0dc3\u0db7\u0dcf \u0da1\u0db1\u0dca\u0daf\u0dba \u0db4\u0dd0\u0dc0\u0dad\u0dd2 \u0daf\u0dd2\u0db1\u0dba\u0dda\u0daf\u0dd3 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dc0\u0dd6 \u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dc5 \u0db6\u0dc0\u0da7 \u0dc0\u0dd0\u0dbb\u0daf\u0dd2\u0d9a\u0dbb\u0dd4 \u0dc0\u0dd6 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db4\u0db1\u0dc0\u0dcf \u0dad\u0dd2\u0db6\u0dd6 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba \u0dc0\u0dd2\u0dc3\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0d9a\u0dc5\u0dda\u0dba.",
    "\u0db8\u0dbb\u0dab \u0daf\u0dac\u0dd4\u0dc0\u0db8 \u0db1\u0dd2\u0dba\u0db8\u0dc0 \u0dc3\u0dd2\u0da7\u0dd2 \u0dad\u0dc0\u0dad\u0dca  \u0d91\u0d9a\u0dca \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0dd9\u0d9a\u0dd4 \u0db1\u0dd2\u0daf\u0ddc\u0dc3\u0dca \u0d9a\u0ddc\u0da7 \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8\u0da7 \u0d91\u0dc4\u0dd2\u0daf\u0dd3 \u0d85\u0db0\u0dd2\u0d9a\u0dbb\u0dab\u0dba \u0db1\u0dd2\u0dba\u0ddd\u0d9c \u0d9a\u0dc5\u0dda\u0dba.",
    "\u0db7\u0dcf\u0dbb\u0dad \u0dbd\u0d9a\u0dca\u200d\u0dc2\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4\u0da7 \u0dc0\u0dd9\u0da9\u0dd2 \u0dad\u0db6\u0dcf \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0db4\u0dc3\u0dca\u0daf\u0dd9\u0db1\u0dd9\u0d9a\u0dd4\u0da7 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0dab\u0dba \u0db1\u0dd2\u0dba\u0db8 \u0d9a\u0dd9\u0dbb\u0dd4\u0dab\u0dda, 2016 \u0dc0\u0dc3\u0dbb\u0dda \u0dc3\u0dd0\u0db4\u0dca\u0dad\u0dd0\u0db8\u0dca\u0db6\u0dbb\u0dca \u0db8\u0dc3 8 \u0dc0\u0dd9\u0db1\u0dd2\u0daf\u0dcf\u0dba.",
    "\u0d91\u0dc4\u0dd2\u0daf\u0dd3, \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0dac\u0dd4\u0dbd\u0dca\u0dbd \u0dad\u0dd3\u0db1\u0dca\u0daf\u0dd4\u0dc0 \u0daf\u0dd9\u0db8\u0dd2\u0db1\u0dca \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dda, \u0dc0\u0dd2\u0dad\u0dca\u0dad\u0dd2\u0d9a\u0dcf\u0dbb \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d9a\u0dbd\u0d9a \u0db4\u0da7\u0db1\u0dca \u0db8\u0dd2\u0dba\u0d9c\u0dd2\u0dba \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0dc3\u0db8\u0d9f \u0d85\u0db8\u0db1\u0dcf\u0db4\u0dba\u0d9a\u0dd2\u0db1\u0dca \u0db4\u0dc3\u0dd4\u0dc0\u0dd6 \u0db6\u0dc0 \u0db4\u0dd0\u0dc4\u0dd0\u0daf\u0dd2\u0dbd\u0dd2 \u0dc0\u0dd3 \u0d87\u0dad\u0dd2 \u0db6\u0dc0\u0dba.",
    "\u0db8\u0dda \u0dc4\u0dda\u0dad\u0dd4\u0dc0\u0dd9\u0db1\u0dca \u0d85\u0daf\u0dcf\u0dc5 \u0d9d\u0dcf\u0dad\u0db1\u0dba\u0da7 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0d9a\u0dab\u0dca\u0da9\u0dcf\u0dba\u0db8 \u0dc0\u0d9c\u0d9a\u0dd2\u0dba \u0dba\u0dd4\u0dad\u0dd4 \u0db6\u0dc0\u0da7 \u0dc3\u0dcf\u0d9a\u0dca\u0dc2\u0dd2 \u0db8\u0d9f\u0dd2\u0db1\u0dca \u0dad\u0dc4\u0dc0\u0dd4\u0dbb\u0dd4 \u0dc0\u0dd3 \u0d87\u0dad\u0dd2 \u0db6\u0dc0 \u0d9a\u0dd3 \u0db6\u0dc4\u0dd4\u0dad\u0dbb \u0dc0\u0dd2\u0db1\u0dd2\u0dc3\u0dd4\u0dbb\u0dd4\u0dc0\u0dbb\u0dd4 \u0d92 \u0d85\u0db1\u0dd4\u0dc0 \u0db8\u0dbb\u0dab\u0dd3\u0dba \u0daf\u0dab\u0dca\u0da9\u0db1\u0dba \u0db4\u0dd0\u0db1\u0dc0\u0dd3\u0db8\u0da7 \u0dad\u0dd3\u0db1\u0dca\u0daf\u0dd4 \u0d9a\u0dc5\u0dc4.",
    "\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d9a\u0ddc\u0dc5\u0db9 \u0daf\u0dd2\u0dc3\u0dca\u0dad\u0dca\u200d\u0dbb\u0dd2\u0d9a\u0dca \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca 13 \u0daf\u0dd9\u0db1\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4 \u0db4\u0dd0\u0dc0\u0dbb\u0dd4\u0dc0\u0dda, 2015 \u0dc0\u0dc3\u0dbb\u0dda \u0db8\u0dcf\u0dbb\u0dca\u0dad\u0dd4 \u0db8\u0dc3 03 \u0dc0\u0dd9\u0db1\u0dd2\u0daf\u0dcf\u0dba.",
    "\u0d91\u0dc4\u0dd2\u0daf\u0dd3, \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf \u0dc0\u0dd2\u0dc3\u0dd2\u0db1\u0dca \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0d91\u0dbd\u0dca\u0dbd \u0d9a\u0dbb\u0db1\u0dd4 \u0dbd\u0dd0\u0db6\u0dd6 \u0d85\u0db0\u0dd2\u0da0\u0ddd\u0daf\u0db1\u0dcf \u0dc3\u0d82\u0d9b\u0dca\u200d\u0dba\u0dcf\u0dc0 17 \u0d9a\u0dd3. \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8, \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8\u0da7 \u0dad\u0dd0\u0dad\u0dca \u0d9a\u0dd2\u0dbb\u0dd3\u0db8, \u0db8\u0dd2\u0db1\u0dd3 \u0db8\u0dd0\u0dbb\u0dd3\u0db8\u0da7 \u0d9a\u0dd4\u0db8\u0db1\u0dca\u0dad\u0dca\u200d\u0dbb\u0dab\u0dba \u0d9a\u0dd2\u0dbb\u0dd3\u0db8, \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8 \u0d87\u0dad\u0dd4\u0dc5\u0dd4 \u0da0\u0ddd\u0daf\u0db1\u0dcf \u0dbb\u0dd0\u0dc3\u0d9a\u0dca \u0d8a\u0da7 \u0d87\u0dad\u0dd4\u0dc5\u0dad\u0dca \u0dc0\u0dd2\u0dba.",
    "2011 \u0dc0\u0dc3\u0dbb\u0dda \u0d94\u0d9a\u0dca\u0dad\u0ddd\u0db6\u0dbb\u0dca \u0db8\u0dc3 8 \u0dc0\u0dd9\u0db1\u0dd2\u0daf\u0dcf \u0db4\u0dc5\u0dcf\u0dad\u0dca \u0db4\u0dcf\u0dbd\u0db1 \u0da1\u0db1\u0dca\u0daf \u0dc0\u0dd2\u0db8\u0dc3\u0dd3\u0db8 \u0d85\u0dc0\u0dc3\u0db1\u0dca \u0dc0\u0dd3\u0db8\u0dd9\u0db1\u0dca \u0db4\u0dc3\u0dd4\u0dc0 \u0d9a\u0ddc\u0dbd\u0ddc\u0db1\u0dca\u0db1\u0dcf\u0dc0 \u0db4\u0dca\u200d\u0dbb\u0daf\u0dda\u0dc1\u0dba\u0dda \u0d87\u0dad\u0dd2\u0dc0\u0dd6 \u0dc0\u0dd9\u0da9\u0dd2 \u0dad\u0dd0\u0db6\u0dd3\u0db8\u0d9a\u0daf\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0db8\u0dd2\u0dba \u0dba\u0dcf\u0db8\u0dd9\u0db1\u0dca \u0db4\u0dc3\u0dd4 \u0d8a\u0da7 \u0d85\u0daf\u0dcf\u0dc5\u0dc0 \u0d9a\u0ddc\u0dc5\u0db9 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0d9a\u0dca \u0db4\u0dd0\u0dc0\u0dad\u0dd2 \u0d85\u0dad\u0dbb \u0d91\u0dc4\u0dd2\u0daf\u0dd3 \u0db8\u0dc4\u0dda\u0dc3\u0dca\u0dad\u0dca\u200d\u0dbb\u0dcf\u0dad\u0dca\u0dc0\u0dbb\u0dba\u0dcf \u0dad\u0dd3\u0db1\u0dca\u0daf\u0dd4 \u0d9a\u0dc5\u0dda, \u0da0\u0ddd\u0daf\u0db1\u0dcf \u0db4\u0dc0\u0dad\u0dca\u0dc0\u0dcf \u0d9c\u0dd9\u0db1 \u0dba\u0dcf\u0db8 \u0dc3\u0db3\u0dc4\u0dcf \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dca\u200d\u0dbb\u0db8\u0dcf\u0dab\u0dc0\u0dad\u0dca \u0dc3\u0dcf\u0d9a\u0dca\u0dc2\u0dd2 \u0db4\u0dc0\u0dad\u0dd2\u0db1 \u0db6\u0dc0\u0dba.",
    "\u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca \u0daf\u0dd9\u0db1\u0dd9\u0d9a\u0dd4 \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8\u0da7 \u0d85\u0daf\u0dcf\u0dc5 \u0da0\u0dd6\u0daf\u0dd2\u0dad\u0dba\u0dd2\u0db1\u0dca \u0dc0\u0dd6 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 12 \u0daf\u0dd9\u0db1\u0dd9\u0d9a\u0dd4\u0da7 \u0d85\u0db0\u0dd2\u0da0\u0ddd\u0daf\u0db1\u0dcf \u0db4\u0dad\u0dca\u200d\u0dbb \u0db7\u0dcf\u0dbb \u0daf\u0dd4\u0db1\u0dca\u0db1\u0dda 2015 \u0dc0\u0dc3\u0dbb\u0dda \u0d85\u0db4\u0dca\u200d\u0dbb\u0dda\u0dbd\u0dca \u0db8\u0dc3 01 \u0dc0\u0dd9\u0db1\u0dd2\u0daf\u0dcf\u0dba. \u0d92, \u0d85\u0daf\u0dcf\u0dc5 \u0db1\u0da9\u0dd4\u0dc0 \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d9a\u0dd0\u0db3\u0dc0\u0dd6 \u0d85\u0dc0\u0dc3\u0dca\u0dae\u0dcf\u0dc0\u0dda\u0daf\u0dd3\u0dba.",
    "\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 13 \u0daf\u0dd9\u0db1\u0dd9\u0d9a\u0dd4\u0da7 \u0d91\u0dbb\u0dd9\u0dc4\u0dd2 \u0db1\u0da9\u0dd4\u0dc0 \u0dc0\u0dd2\u0db7\u0dcf\u0d9c\u0dba \u0dc3\u0db3\u0dc4\u0dcf \u0dad\u0dca\u200d\u0dbb\u0dd2\u0db4\u0dd4\u0daf\u0dca\u0d9c\u0dbd \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0d9a\u0dca \u0db4\u0dad\u0dca \u0d9a\u0dbb\u0db1\u0dd4 \u0dbd\u0dd0\u0db6\u0dd4\u0dc0\u0dda, 2015 \u0d85\u0d9c\u0ddd\u0dc3\u0dca\u0dad\u0dd4 \u0db8\u0dc3 04 \u0dc0\u0dd9\u0db1\u0dd2\u0daf\u0dcf\u0dba.",
    "\u0dc1\u0dd2\u0dbb\u0dcf\u0db1\u0dca \u0d9c\u0dd4\u0dab\u0dbb\u0dad\u0dca\u0db1 - \u0dc0\u0dd2\u0db1\u0dd2\u0dc3\u0dd4\u0dbb\u0dd4 \u0db8\u0da9\u0dd4\u0dbd\u0dca\u0dbd\u0dda \u0dc3\u0db7\u0dcf\u0db4\u0dad\u0dd2\u0db4\u0daf\u0dca\u0db8\u0dd2\u0dab\u0dd3 \u0dbb\u0dab\u0dc0\u0d9a \u0d9c\u0dd4\u0dab\u0dad\u0dd2\u0dbd\u0d9a  \u0d91\u0db8\u0dca.\u0dc3\u0dd3.\u0db6\u0dd3\u0d91\u0dc3\u0dca. \u0db8\u0ddc\u0dbb\u0dcf\u0dba\u0dc3\u0dca",
    "\u0d85\u0daf\u0dcf\u0dc5 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba 2015 \u0dc0\u0dc3\u0dbb\u0dda \u0d85\u0d9c\u0ddd\u0dc3\u0dca\u0dad\u0dd4 06 \u0dc0\u0dd9\u0db1\u0dd2\u0daf\u0dcf \u0d9a\u0ddc\u0dc5\u0db9 \u0db8\u0dc4\u0dcf\u0db0\u0dd2\u0d9a\u0dbb\u0dab\u0dba\u0dda\u0daf\u0dd3 \u0d86\u0dbb\u0db8\u0dca\u0db7 \u0dc0\u0dd6 \u0d85\u0dad\u0dbb, \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0db1\u0dca \u0dc0\u0dd6 \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1 \u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d87\u0dad\u0dd4\u0dc5\u0dd4 12 \u0daf\u0dd9\u0db1\u0dd9\u0d9a\u0dd4 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db4\u0dd9\u0db1\u0dd3 \u0dc3\u0dd2\u0da7\u0dd2\u0dba\u0dc4.",
    "2011 \u0d94\u0d9a\u0dca\u0dad\u0ddd\u0db6\u0dbb\u0dca \u0db8\u0dc3 08 \u0dc0\u0dd9\u0db1\u0dd2\u0daf\u0dcf \u0d85\u0d82\u0d9c\u0ddc\u0da9 \u0db4\u0dca\u200d\u0dbb\u0daf\u0dda\u0dc1\u0dba\u0dda\u0daf\u0dd3 \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8\u0d9a\u0da7 \u0dc3\u0db8\u0dca\u0db6\u0db1\u0dca\u0db0 \u0dc0\u0dd3 \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d87\u0dad\u0dd4\u0dc5\u0dd4 \u0dc3\u0dd2\u0dc0\u0dca\u0daf\u0dd9\u0db1\u0dd9\u0d9a\u0dd4 \u0d9d\u0dcf\u0dad\u0db1\u0dba \u0d9a\u0dd2\u0dbb\u0dd3\u0db8, \u0dbb\u0dcf\u0da2\u0dd4 \u0d8b\u0dbb\u0dd4\u0d9c\u0dda \u0d9c\u0dcf\u0db8\u0dd2\u0dab\u0dd2 \u0db1\u0db8\u0dd0\u0dad\u0dca\u0dad\u0dcf \u0d9d\u0dcf\u0dad\u0db1\u0dba\u0da7 \u0dad\u0dd0\u0dad\u0dca \u0d9a\u0dd2\u0dbb\u0dd3\u0db8, \u0d91\u0daf\u0dd2\u0db1 \u0da1\u0db1\u0dca\u0daf\u0dba \u0db7\u0dcf\u0dc0\u0dd2\u0dad \u0d9a\u0dd2\u0dbb\u0dd3\u0db8\u0da7 \u0db4\u0dd0\u0db8\u0dd2\u0dab \u0dc3\u0dd2\u0da7\u0dd2 \u0db4\u0dd2\u0dbb\u0dd2\u0dc3 \u0d9c\u0dd2\u0db1\u0dd2 \u0d85\u0dc0\u0dd2 \u0db4\u0dd9\u0db1\u0dca\u0dc0\u0dcf \u0dc3\u0dcf\u0db4\u0dbb\u0dcf\u0db0\u0dd3 \u0dbd\u0dd9\u0dc3 \u0db6\u0dd2\u0dba \u0d9c\u0dd0\u0db1\u0dca\u0dc0\u0dd3\u0db8, \u0db1\u0dd3\u0dad\u0dd2 \u0dc0\u0dd2\u0dbb\u0ddd\u0db0\u0dd3 \u0dbb\u0dd0\u0dc3\u0dca\u0dc0\u0dd3\u0db8\u0d9a\u0da7 \u0dc3\u0db8\u0dca\u0db6\u0db1\u0dca\u0db0\u0dc0\u0dd3\u0db8 \u0d94\u0dc0\u0dd4\u0db1\u0dca\u0da7 \u0d91\u0dbb\u0dd9\u0dc4\u0dd2 \u0da0\u0ddd\u0daf\u0db1\u0dcf \u0d85\u0dad\u0dbb \u0dc0\u0dd2\u0dba.",
    "\u0d85\u0daf\u0dcf\u0dc5 \u0dc3\u0dd2\u0dba\u0dbd\u0dd4 \u0da0\u0ddd\u0daf\u0db1\u0dcf\u0dc0\u0dbd\u0da7 \u0dad\u0db8\u0db1\u0dca \u0db1\u0dd2\u0dc0\u0dd0\u0dbb\u0daf\u0dd2\u0d9a\u0dbb\u0dd4\u0dc0\u0db1\u0dca \u0db6\u0dc0 \u0dc0\u0dd2\u0dad\u0dca\u0dad\u0dd2\u0d9a\u0dbb\u0dd4\u0dc0\u0ddd \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0d9a\u0dd2\u0dba\u0dcf \u0dc3\u0dd2\u0da7\u0dd2\u0dba\u0dc4.",
    "\u0db8\u0dda \u0d85\u0dad\u0dbb \u0db8\u0ddb\u0dad\u0dca\u200d\u0dbb\u0dd2\u0db4\u0dcf\u0dbd \u0dc3\u0dd2\u0dbb\u0dd2\u0dc3\u0dda\u0db1 \u0dc3\u0dc4 \u0dbb\u0db1\u0dd2\u0dbd\u0dca \u0dc0\u0dd2\u0d9a\u0dca\u200d\u0dbb\u0db8\u0dc3\u0dd2\u0d82\u0dc4 \u0db4\u0dca\u200d\u0dbb\u0db8\u0dd4\u0d9b '\u0dba\u0dc4\u0db4\u0dcf\u0dbd\u0db1 \u0d86\u0dab\u0dca\u0da9\u0dd4' \u0dc3\u0db8\u0dba\u0dda \u0d91\u0dc0\u0d9a \u0d85\u0db8\u0dcf\u0dad\u0dca\u200d\u0dba\u0dc0\u0dbb\u0dba\u0dd9\u0d9a\u0dd4\u0dc0 \u0dc3\u0dd2\u0da7\u0dd2 \u0dbb\u0db1\u0dca\u0da2\u0db1\u0dca \u0dbb\u0dcf\u0db8\u0db1\u0dcf\u0dba\u0d9a \u0dc3\u0dc4 \u0d86\u0dab\u0dca\u0da9\u0dd4\u0dc0\u0dda \u0d87\u0dad\u0dd0\u0db8\u0dca \u0db4\u0dcf\u0dbb\u0dca\u0dc1\u0dc0 \u0d89\u0dc4\u0dad \u0d9a\u0dd3 \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba\u0da7 \u0db6\u0dbd\u0db4\u0dd1\u0db8\u0dca \u0d9a\u0dbb \u0d87\u0dad\u0dd2 \u0db6\u0dc0\u0da7 2020 \u0dc0\u0dc3\u0dbb \u0d86\u0dbb\u0db8\u0dca\u0db7\u0dba\u0dda \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba. \u0d92 \u0dbb\u0db1\u0dca\u0da2\u0db1\u0dca \u0dbb\u0dcf\u0db8\u0db1\u0dcf\u0dba\u0d9a \u0dc3\u0dc4 \u0db8\u0dc4\u0dcf\u0db0\u0dd2\u0d9a\u0dbb\u0dab \u0dc0\u0dd2\u0db1\u0dd2\u0dc3\u0dd4\u0dbb\u0db1\u0dca \u0d85\u0dad\u0dbb \u0dc3\u0dd2\u0daf\u0dd4 \u0dc0\u0dd6 \u0db6\u0dc0 \u0db4\u0dd0\u0dc0\u0dc3\u0dd9\u0db1 \u0daf\u0dd4\u0dbb\u0d9a\u0dae\u0db1 \u0dc3\u0d82\u0dc0\u0dcf\u0daf \u0d87\u0dad\u0dd4\u0dc5\u0dad\u0dca \u0dc4\u0dac \u0db4\u0da7 \u0d85\u0db1\u0dca\u0dad\u0dbb\u0dca\u0da2\u0dcf\u0dbd\u0dba \u0dc0\u0dd9\u0dad \u0db8\u0dd4\u0daf\u0dcf \u0dc4\u0dd0\u0dbb\u0dd3\u0db8\u0dda \u0dc3\u0dd2\u0daf\u0dd4 \u0dc0\u0dd3\u0db8\u0dad\u0dca \u0dc3\u0db8\u0d9f\u0dba.",
    "\u0dc4\u0dd2\u0da7\u0db4\u0dd4 \u0db4\u0dcf\u0dbb\u0dca\u0dbd\u0dd2\u0db8\u0dda\u0db1\u0dca\u0dad\u0dd4 \u0db8\u0db1\u0dca\u0dad\u0dca\u200d\u0dbb\u0dd3 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf, \u0dc4\u0dd2\u0da7\u0db4\u0dd4 \u0da2\u0db1\u0dcf\u0db0\u0dd2\u0db4\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0db4\u0dcf\u0dbd\u0db1\u0dba\u0dda \u0daf\u0dd9\u0dc0\u0dd9\u0db1\u0dd2 \u0d85\u0daf\u0dd2\u0dba\u0dbb\u0dba\u0dda\u0daf\u0dd3 \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0d85\u0db0\u0dd3\u0d9a\u0dca\u0dc2\u0dab \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda\u0dba. \u0d91\u0dc0\u0d9a \u0d86\u0dbb\u0d9a\u0dca\u0dc2\u0d9a \u0d85\u0db8\u0dcf\u0dad\u0dca\u200d\u0dba\u0d82\u0dc1\u0dba\u0dda \u0dbd\u0dda\u0d9a\u0db8\u0dca\u0dc0\u0dbb\u0dba\u0dcf \u0dc0\u0dc1\u0dba\u0dd9\u0db1\u0dca \u0d9a\u0da7\u0dba\u0dd4\u0dad\u0dd4 \u0d9a\u0dc5\u0dda \u0dc0\u0dad\u0dca\u0db8\u0db1\u0dca \u0da2\u0db1\u0dcf\u0db0\u0dd2\u0db4\u0dad\u0dd2 \u0d9c\u0ddd\u0da8\u0dcf\u0db7\u0dba \u0dbb\u0dcf\u0da2\u0db4\u0d9a\u0dca\u0dc2\u0dba.",
    "\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0dda \u0daf\u0dda\u0dc1\u0db4\u0dcf\u0dbd\u0db1 \u0d9a\u0dbb\u0dc5\u0dd2\u0dba\u0da7 \u0d85\u0dc0\u0dad\u0dd3\u0dbb\u0dca\u0dab \u0dc0\u0dd6\u0dba\u0dda, \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc4\u0dbb\u0dc4\u0dcf\u0dba. 2004 \u0dc0\u0dbb\u0dca\u0dc2\u0dba\u0dda \u0db4\u0dd0\u0dc0\u0dad\u0dd2 \u0db4\u0dc5\u0dcf\u0dad\u0dca \u0dc3\u0db7\u0dcf \u0db8\u0dd0\u0dad\u0dd2\u0dc0\u0dbb\u0dab\u0dba\u0dd9\u0db1\u0dca \u0d94\u0dc4\u0dd4 \u0db6\u0dc3\u0dca\u0db1\u0dcf\u0dc4\u0dd2\u0dbb \u0db4\u0dc5\u0dcf\u0dad\u0dca \u0dc3\u0db7\u0dcf\u0dc0\u0dda \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dd9\u0d9a\u0dd4 \u0dbd\u0dd9\u0dc3 \u0dad\u0dda\u0dbb\u0dd3 \u0db4\u0dad\u0dca \u0dc0\u0dd2\u0dba.",
    "\u0d91\u0db8 \u0d85\u0dc0\u0db0\u0dd2\u0dba\u0dda \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0dc5\u0db8\u0dcf \u0d85\u0db4\u0da0\u0dcf\u0dbb \u0da0\u0ddd\u0daf\u0db1\u0dcf\u0dc0\u0d9a\u0dca \u0d91\u0dbd\u0dca\u0dbd \u0dc0\u0dd6 \u0d85\u0dad\u0dbb \u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0dc0\u0dd2\u0db1\u0dba \u0db4\u0dbb\u0dd3\u0d9a\u0dca\u0dc2\u0dab\u0dba\u0d9a\u0dca \u0daf \u0db4\u0dd0\u0dc0\u0dd0\u0dad\u0dca\u0dc0\u0dd2\u0dba.",
    "\u0dc5\u0db8\u0dcf \u0d85\u0db4\u0da0\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0dc0\u0dd6 \u0da0\u0ddd\u0daf\u0db1\u0dcf\u0dc0 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dad\u0dbb\u0dba\u0dda \u0db4\u0dca\u200d\u0dbb\u0dad\u0dd2\u0d9a\u0dca\u0dc2\u0dda\u0db4 \u0d9a\u0dc5\u0dda\u0dba.",
    "\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d91\u0d9a\u0dca\u0dc3\u0dad\u0dca \u0da2\u0dcf\u0dad\u0dd2\u0d9a \u0db4\u0d9a\u0dca\u0dc2\u0dba \u0d85\u0dad\u0dc4\u0dd0\u0dbb \u0d91\u0d9a\u0dca\u0dc3\u0dad\u0dca \u0da2\u0db1\u0dad\u0dcf \u0db1\u0dd2\u0daf\u0dc4\u0dc3\u0dca \u0dc3\u0db1\u0dca\u0db0\u0dcf\u0db1\u0dba\u0da7 \u0d91\u0d9a\u0dca\u0dc0\u0dd6\u0dba\u0dda, 2007 \u0dc0\u0dc3\u0dbb\u0dda\u0daf\u0dd3\u0dba.",
    "\u0d92 \u0d85\u0dad\u0dbb\u0dad\u0dd4\u0dbb, \u0dc5\u0db8\u0dcf \u0d85\u0db4\u0da0\u0dcf\u0dbb \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db8\u0db1\u0dca\u0dad\u0dca\u200d\u0dbb\u0dd3\u0dc0\u0dbb\u0dba\u0dcf\u0da7 \u0d91\u0dbb\u0dd9\u0dc4\u0dd2\u0dc0 \u0db4\u0dd0\u0dc0\u0dad\u0dd2 \u0db1\u0da9\u0dd4\u0dc0 \u0d91\u0dc0\u0d9a \u0db1\u0dd3\u0dad\u0dd2\u0db4\u0dad\u0dd2 \u0db8\u0ddc\u0dc4\u0dcf\u0db1\u0dca \u0dc3\u0dd2\u0dbd\u0dca\u0dc0\u0dcf \u0d89\u0dbd\u0dca\u0dbd\u0dcf \u0d85\u0dc3\u0dca\u0d9a\u0dbb \u0d9c\u0dd0\u0db1\u0dd3\u0db8 \u0db4\u0dd2\u0dc5\u0dd2\u0db6\u0db3\u0dc0 \u0daf\u0dd0\u0da9\u0dd2 \u0d86\u0db1\u0dca\u0daf\u0ddd\u0dbd\u0db1\u0dcf\u0dad\u0dca\u0db8\u0d9a \u0dad\u0dad\u0dca\u0dad\u0dca\u0dc0\u0dba\u0d9a\u0dca \u0daf \u0db1\u0dd2\u0dbb\u0dca\u0db8\u0dcf\u0dab\u0dba \u0dc0\u0dd2\u0dba.",
    "\u0d92 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca, \u0d91\u0dc0\u0d9a \u0d85\u0d9c\u0dca\u200d\u0dbb \u0dc0\u0dd2\u0db1\u0dd2\u0dc1\u0dca\u0da0\u0dba\u0d9a\u0dcf\u0dbb \u0d85\u0dc3\u0ddd\u0d9a \u0daf \u0dc3\u0dd2\u0dbd\u0dca\u0dc0\u0dcf \u0db6\u0dd3\u0db6\u0dd3\u0dc3\u0dd3 \u0dc3\u0d82\u0daf\u0dda\u0dc1\u0dba \u0dc0\u0dd0\u0da9\u0dc3\u0da7\u0dc4\u0db1 \u0dc3\u0db8\u0d9f \u0db4\u0dd0\u0dc0\u0dc3\u0dd4\u0dc0\u0dda, \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0d91\u0dbb\u0dd9\u0dc4\u0dd2\u0dc0 \u0dc3\u0dcf\u0d9a\u0dca\u0dc2\u0dd2 \u0dad\u0dd2\u0db6\u0dd4\u0dab\u0dda \u0db1\u0db8\u0dca \u0d91\u0dc0\u0d9a \u0db1\u0dd3\u0dad\u0dd2\u0db4\u0dad\u0dd2 \u0db8\u0ddc\u0dc4\u0dcf\u0db1\u0dca \u0dc3\u0dd2\u0dbd\u0dca\u0dc0\u0dcf \u0dc0\u0dd2\u0dc3\u0dd2\u0db1\u0dca \u0d91\u0db8 \u0db1\u0da9\u0dd4\u0dc0 \u0d89\u0dbd\u0dca\u0dbd\u0dcf \u0d85\u0dc3\u0dca\u0d9a\u0dbb \u0d9c\u0db1\u0dd4 \u0dbd\u0dd0\u0db6\u0dd3\u0db8 \"\u0dc0\u0dd0\u0dbb\u0daf\u0dd2\" \u0d85\u0dad\u0dbb \u0db1\u0dd3\u0dad\u0dd2\u0db4\u0dad\u0dd2\u0dc0\u0dbb\u0dba\u0dcf\u0da7 \u0d91\u0dc0\u0dd0\u0db1\u0dd2 \u0db6\u0dbd\u0dba\u0d9a\u0dca \u0db1\u0ddc\u0db8\u0dd0\u0dad\u0dd2 \u0db6\u0dc0\u0dba.",
    "\u0db8\u0dda \u0d85\u0dad\u0dbb, \u0da2\u0db1\u0db4\u0dca\u200d\u0dbb\u0dd2\u0dba \u0db1\u0dd2\u0dc5\u0dd2\u0dba\u0d9a \u0dc0\u0dd6 \u0d85\u0db1\u0dbb\u0dca\u0d9a\u0dbd\u0dd3 \u0d86\u0d9a\u0dbb\u0dca\u0dc2\u0dcf \u0dc3\u0dc4 \u0d87\u0dba\u0d9c\u0dda \u0db8\u0dc0 \u0d9d\u0dcf\u0dad\u0db1\u0dba \u0d9a\u0dbb\u0db1 \u0db6\u0dc0\u0da7 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dad\u0dbb\u0dca\u0da2\u0db1\u0dba \u0d9a\u0dc5 \u0db6\u0dc0\u0da7 \u0da0\u0ddd\u0daf\u0db1\u0dcf \u0d9a\u0dbb\u0db8\u0dd2\u0db1\u0dca \u0d85\u0db1\u0dbb\u0dca\u0d9a\u0dbd\u0dd3 \u0d86\u0d9a\u0dbb\u0dca\u0dc2\u0dcf 2008 \u0dc0\u0dc3\u0dbb\u0dda\u0daf\u0dd3 \u0d85\u0db0\u0dd2\u0d9a\u0dbb\u0dab\u0dba \u0dc4\u0db8\u0dd4\u0dc0\u0dda \u0db1\u0da9\u0dd4\u0dc0\u0d9a\u0dca \u0d9c\u0ddc\u0db1\u0dd4 \u0d9a\u0dc5\u0dcf\u0dba.",
    "\u0db8\u0dd3\u0da7 \u0d85\u0db8\u0dad\u0dbb\u0dc0, \u0d9a\u0ddc\u0dbd\u0ddc\u0db1\u0dca\u0db1\u0dcf\u0dc0\u0dda \u0db8\u0dad\u0dca\u0daf\u0dca\u200d\u0dbb\u0dc0\u0dca\u200d\u0dba \u0db6\u0dd9\u0daf\u0dcf \u0dc4\u0dd0\u0dbb\u0dd3\u0db8 \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0daf \u0d91\u0dc0\u0d9a \u0d94\u0dc4\u0dd4\u0da7 \u0d91\u0dbb\u0dd9\u0dc4\u0dd2\u0dc0 \u0daf\u0dd0\u0da9\u0dd2\u0dc0 \u0da0\u0ddd\u0daf\u0db1\u0dcf \u0d91\u0dbd\u0dca\u0dbd \u0dc0\u0dd2\u0dba.",
    "\u0db8\u0dda \u0d85\u0dad\u0dbb, \u0db7\u0dcf\u0dbb\u0dad \u0dbd\u0d9a\u0dca\u0dc2\u0dca\u0db8\u0db1\u0dca \u0db4\u0dca\u200d\u0dbb\u0dda\u0db8\u0da0\u0db1\u0dca\u0daf\u0dca\u200d\u0dbb \u0d9d\u0dcf\u0dad\u0db1\u0dba \u0dc3\u0db8\u0dca\u0db6\u0db1\u0dca\u0db0\u0dba\u0dd9\u0db1\u0dca \u0db1\u0da9\u0dd4 \u0dc0\u0dd2\u0db7\u0dcf\u0d9c\u0dba \u0db4\u0dd0\u0dc0\u0dad\u0dd2 \u0dc0\u0d9a\u0dc0\u0dcf\u0db1\u0dd4\u0dc0\u0dda \u0db8\u0dcf\u0dc3 \u0d9a\u0dd2\u0dc4\u0dd2\u0db4\u0dba\u0d9a\u0dca \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4\u0dc0\u0dda \u0dc3\u0dd2\u0da7 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db1 \u0db6\u0dc0\u0da7 \u0d85\u0db0\u0dd2\u0d9a\u0dbb\u0dab\u0dba\u0da7 \u0d9a\u0dbb\u0dd4\u0dab\u0dd4 \u0dc0\u0dcf\u0dbb\u0dca\u0dad\u0dcf \u0d9a\u0dd9\u0dbb\u0dd2\u0dab.",
    "\u0d91\u0dc4\u0dd2 \u0db4\u0dca\u200d\u0dbb\u0dad\u0dd2\u0d9a\u0dcf\u0dbb \u0dbd\u0db6\u0db8\u0dd2\u0db1\u0dca \u0dc3\u0dd2\u0da7\u0dd2\u0dba\u0daf\u0dd3 \u0d91\u0dc0\u0d9a \u0db4\u0dd0\u0dc0\u0dad\u0dd2 \u0db8\u0dc4\u0dd2\u0db1\u0dca\u0daf \u0dbb\u0dcf\u0da2\u0db4\u0d9a\u0dca\u0dc2 \u0dbb\u0da2\u0dba\u0dda \u0db4\u0dca\u200d\u0dbb\u0db6\u0dbd\u0dba\u0dd2\u0db1\u0dca \u0d9a\u0dd2\u0dc4\u0dd2\u0db4 \u0daf\u0dd9\u0db1\u0dd9\u0d9a\u0dd4\u0db8  \u0d94\u0dc4\u0dd4 \u0db6\u0dd0\u0dbd\u0dd3\u0db8\u0da7 \u0dc3\u0dd2\u0d82\u0d9c\u0db4\u0dca\u0db4\u0dd6\u0dbb\u0dd4\u0dc0\u0da7 \u0d9c\u0dd2\u0dba \u0db6\u0dc0\u0da7 \u0daf \u0db8\u0dcf\u0db0\u0dca\u200d\u0dba \u0dc0\u0dcf\u0dbb\u0dca\u0dad\u0dcf\u0dc0\u0dbd \u0daf\u0dd0\u0d9a\u0dca\u0dc0\u0dd2\u0dab.",
    "\u0dbb\u0db1\u0dca\u0da2\u0db1\u0dca\u0d9c\u0dda '\u0dc4\u0dac\u0db4\u0da7' \u0d9c\u0dd0\u0db1 \u0db8\u0dd9\u0dad\u0dd9\u0d9a\u0dca \u0daf\u0db1\u0dca\u0db1\u0dcf \u0d9a\u0dbb\u0dd4\u0dab\u0dd4 \u0db8\u0ddc\u0db1\u0dc0\u0dcf\u0daf? \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0db8\u0dbb\u0dab \u0daf\u0dac\u0dd4\u0dc0\u0db8\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0d9c\u0dda \u0db6\u0dd0\u0d82\u0d9a\u0dd4 \u0d9c\u0dd2\u0dab\u0dd4\u0db8\u0dca '\u0db4\u0dbb\u0dd3\u0d9a\u0dca\u0dc2\u0dcf \u0d9a\u0dbb\u0db1\u0dca\u0db1'",
    "\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8: '\u0d91\u0d9a\u0dca \u0dbb\u0da7\u0d9a\u0dca, \u0dc3\u0dd0\u0db8\u0da7 \u0d91\u0d9a\u0dca \u0db1\u0dd3\u0dad\u0dd2\u0dba\u0d9a\u0dca' \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dbd\u0dd3\u0db8\u0d9a\u0dca \u0d9a\u0dd2\u0dbb\u0dd3\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dc0\u0dc3\u0dba\u0dd2.2021 \u0da2\u0dd6\u0db1\u0dd2 24",
    "\u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf \u0db1\u0dd2\u0daf\u0dc4\u0dc3\u0dca \u0d9a\u0dd2\u0dbb\u0dd3\u0db8: '\u0d91\u0d9a\u0dca \u0dbb\u0da7\u0d9a\u0dca, \u0dc3\u0dd0\u0db8\u0da7 \u0d91\u0d9a\u0dca \u0db1\u0dd3\u0dad\u0dd2\u0dba\u0d9a\u0dca' \u0dc3\u0dc4 \u0da2\u0db1\u0dcf\u0db0\u0dd2\u0db4\u0dad\u0dd2 \u0dc3\u0db8\u0dcf\u0dc0\u0dc1\u0dca\u200d\u0dbb\u0dda\u0dc2\u0dca\u0da8\u0dcf\u0db0\u0dd2\u0d9a\u0dbb\u0dab\u0dba\u0dd9\u0db1\u0dca \u0daf \u0dc0\u0dbb\u0daf\u0d9a\u0dbb\u0dd4 \u0db6\u0dc0 \u0dad\u0dc4\u0dc0\u0dd4\u0dbb\u0dd4 \u0d9a\u0dd9\u0dbb\u0dd4\u0dab\u0dd4 \u0daf\u0dd4\u0db8\u0dd2\u0db1\u0dca\u0daf \u0dc3\u0dd2\u0dbd\u0dca\u0dc0\u0dcf\u0da7 \u0dc3\u0db8\u0dcf\u0dc0 \u0daf\u0dd3\u0db8 \u0db1\u0dd3\u0dad\u0dd2\u0dba\u0dda \u0d86\u0db0\u0dd2\u0db4\u0dad\u0dca\u200d\u0dba \u0d85\u0db1\u0dad\u0dd4\u0dbb\u0dda \u0dc4\u0dd9\u0dbd\u0dd3\u0db8\u0d9a\u0dca \u0d9a\u0dd2\u0dbb\u0dd3\u0db8\u0d9a\u0dca \u0db6\u0dc0 \u0d9a\u0ddc\u0dc5\u0db9 \u0db4\u0dd2\u0dc4\u0dd2\u0da7\u0dd2 \u0d91\u0d9a\u0dca\u0dc3\u0dad\u0dca \u0da2\u0db1\u0db4\u0daf \u0dad\u0dcf\u0db1\u0dcf\u0db4\u0dad\u0dd2 \u0d9a\u0dcf\u0dbb\u0dca\u0dba\u0dcf\u0dbd\u0dba \u0db4\u0dc0\u0dc3\u0dba\u0dd2.2021 \u0da2\u0dd6\u0db1\u0dd2 24",
    "\u0db4\u0dca\u200d\u0dbb\u0db0\u0dcf\u0db1 \u0db4\u0dd4\u0dc0\u0dadHPV \u0d91\u0db1\u0dca\u0db1\u0dad \u0db8\u0d9c\u0dd2\u0db1\u0dca \u0d9c\u0dd0\u0db6\u0dca\u0d9c\u0dd9\u0dc5 \u0db4\u0dd2\u0dc5\u0dd2\u0d9a\u0dcf 90%\u0d9a\u0dd2\u0db1\u0dca \u0d85\u0da9\u0dd4 \u0d9a\u0dc5 \u0dc4\u0dd0\u0d9a\u0dd2 \u0db6\u0dc0 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd9\u0dba\u0dd2\u0db4\u0dd0\u0dba 5 \u0d9a\u0da7 \u0db4\u0dd9\u0dbb\u0da7\u0dd2\u0dbb\u0dcf\u0db1\u0dca \u0d85\u0dbd\u0dc3\u0dca : ' UN \u0dc4\u0dd2\u0dba\u0dd4\u0db8\u0db1\u0dca \u0dbb\u0dba\u0dd2\u0da7\u0dca\u0dc3\u0dca \u0dbd\u0dd2\u0dba\u0dd4\u0db8 \u0dad\u0dd4\u0da7\u0dca\u0da7\u0dd4 \u0daf\u0dd9\u0d9a\u0d9a\u0da7 \u0d9c\u0dab\u0db1\u0dca \u0d9c\u0db1\u0dca\u0db1\u0dda \u0db1\u0dd1'2024 \u0da2\u0db1\u0dc0\u0dcf\u0dbb\u0dd2 18\u0dc0\u0dd0\u0dbb\u0daf\u0dd2 \u0db1\u0dd2\u0dc0\u0dd0\u0dbb\u0daf\u0dd2 \u0d9a\u0dbb\u0d9c\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 T-20 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0da2\u0dba \u0d9c\u0db1\u0dd2\u0dba\u0dd22024 \u0da2\u0db1\u0dc0\u0dcf\u0dbb\u0dd2 18\u0dc0\u0dd2\u0dc1\u0dda\u0dc2\u0dcf\u0d82\u0d9c\u0dbb\u0d82\u0d9c\u0db1 \u0dc1\u0dd2\u0dbd\u0dca\u0db4\u0dd2\u0dba\u0dd9\u0d9a\u0dd4\u0d9c\u0dda \u0dbb\u0d82\u0d9c\u0db1 \u0dc1\u0ddb\u0dbd\u0dd2\u0dba \u0d85\u0db1\u0dd4\u0d9a\u0dbb\u0dab\u0dba \u0d9a\u0dd2\u0dbb\u0dd3\u0db8 \u0d85\u0db4\u0dbb\u0dcf\u0db0\u0db8\u0dba \u0dc0\u0dbb\u0daf\u0d9a\u0dca\u0daf?2024 \u0da2\u0db1\u0dc0\u0dcf\u0dbb\u0dd2 15\u0dbd\u0dd3\u0dc3\u0dd2\u0d82: \u0dc0\u0dcf\u0dc4\u0db1\u0dba\u0dda \u0dbd\u0dd3\u0dc3\u0dca \u0d91\u0d9a \u0d9c\u0dd9\u0dc0\u0dcf\u0d9c\u0db1\u0dca\u0db1 \u0db6\u0dd0\u0dbb\u0dd2 \u0daf? \u0d94\u0db6 \u0d9a\u0dc5 \u0dba\u0dd4\u0dad\u0dca\u0dad\u0dda \u0d9a\u0dd4\u0db8\u0d9a\u0dca \u0daf?2024 \u0da2\u0db1\u0dc0\u0dcf\u0dbb\u0dd2 15\u0dc4\u0dd6\u0dad\u0dd2\u0dc0\u0dbb\u0dd4 \u0dbb\u0dad\u0dd4 \u0db8\u0dd4\u0dc4\u0dd4\u0daf\u0dda \u0db1\u0dde\u0d9a\u0dcf\u0dc0\u0dbd\u0da7 \u0d91\u0dbd\u0dca\u0dbd \u0d9a\u0dbb\u0db1 \u0db4\u0dca\u200d\u0dbb\u0dc4\u0dcf\u0dbb \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf\u0dc0\u0da7 \u0db6\u0dbd\u0db4\u0dcf\u0db1\u0dca\u0db1\u0dda \u0d9a\u0dd9\u0dc3\u0dda\u0daf?2024 \u0da2\u0db1\u0dc0\u0dcf\u0dbb\u0dd2 12\u0dba\u0dd4\u0dbb\u0ddd \u0dc3\u0ddc\u0dba\u0dcf \u0db1\u0dd3\u0dad\u0dd2\u0dc0\u0dd2\u0dbb\u0ddd\u0db0\u0dd3\u0dc0 \u0d89\u0dad\u0dcf\u0dbd\u0dd2\u0dba\u0da7: \u2018\u0da2\u0dd3\u0dc0\u0dd2\u0dad\u0dda \u0db1\u0db8\u0dca \u0d9a\u0da7\u0dd4\u0d9a\u0dba\u0dd2, \u0db1\u0db8\u0dd4\u0dad\u0dca \u0d9a\u0dbb\u0db1\u0dca\u0db1 \u0daf\u0dd9\u0dba\u0d9a\u0dca \u0db1\u0dd0\u0dad\u0dd2 \u0d9a\u0db8\u0da7 \u0d9a\u0dcf\u0d9c\u0dd9\u0db1 \u0d89\u0db1\u0dca\u0db1\u0dc0\u0dcf\u20192024 \u0da2\u0db1\u0dc0\u0dcf\u0dbb\u0dd2 12\u0dbd\u0dd2\u0d82\u0d9c\u0dd2\u0d9a\u0dc0 \u0dc3\u0db8\u0dca\u0db4\u0dca\u200d\u0dbb\u0dda\u0dc2\u0dab\u0dba \u0dc0\u0db1 \u0d86\u0dc3\u0dcf\u0daf\u0db1\u0dba\u0d9a\u0dca \u0dba\u0db1\u0dd4 \u0d9a\u0dd4\u0db8\u0d9a\u0dca\u0daf? \u0d94\u0db6\u0dc0 \u0d86\u0dbb\u0d9a\u0dca\u0dc2\u0dcf \u0d9a\u0dbb \u0d9c\u0db1\u0dca\u0db1\u0dda \u0d9a\u0dd9\u0dc3\u0dda \u0daf?2024 \u0da2\u0db1\u0dc0\u0dcf\u0dbb\u0dd2 14\u0dc0\u0dd0\u0da9\u0dd2\u0db4\u0dd4\u0dbb\u0db8 \u0d9a\u0dd2\u0dba\u0dd0\u0dc0\u0dd61\u0dba\u0db8\u0dd4\u0db1\u0dcf \u0dc3\u0d9f\u0dbb\u0dc3\u0dd2\u0dc0\u0db8\u0dca: \u0db8\u0dba\u0dd2\u0d9a\u0dbd\u0dca \u0da2\u0dd0\u0d9a\u0dca\u0dc3\u0db1\u0dca \u0dc3\u0db8\u0d9c \u0dba\u0dd4\u0d9c\u0dbd \u0db1\u0dbb\u0dca\u0dad\u0db1\u0dba\u0d9a\u0da7 \u0d91\u0d9a\u0dca\u0dc0\u0dd6 \u0dc1\u0dca\u200d\u0dbb\u0dd3 \u0dbd\u0dcf\u0d82\u0d9a\u0dd2\u0d9a \u0db8\u0dc4\u0dcf\u0da0\u0dcf\u0dbb\u0dca\u0dba\u0dc0\u0dbb\u0dd2\u0dba2\u0dc3\u0dd2\u0dbd\u0dca\u0dbd\u0dbb \u0db6\u0da9\u0dd4 \u0db8\u0dbd\u0dca\u0dbd\u0d9a \u0db8\u0dd2\u0dbd: \u0d85\u0dc0\u0dd4\u0dbb\u0dd4\u0daf\u0dca\u0daf\u0d9a\u0dca \u0dad\u0dd4\u0dc5 \u0d9a\u0ddc\u0db4\u0db8\u0dab \u0dc0\u0dd9\u0db1\u0dc3\u0dca \u0dc0\u0dd3 \u0dad\u0dd2\u0db6\u0dda \u0daf?3HPV \u0d91\u0db1\u0dca\u0db1\u0dad \u0db8\u0d9c\u0dd2\u0db1\u0dca \u0d9c\u0dd0\u0db6\u0dca\u0d9c\u0dd9\u0dc5 \u0db4\u0dd2\u0dc5\u0dd2\u0d9a\u0dcf 90%\u0d9a\u0dd2\u0db1\u0dca \u0d85\u0da9\u0dd4 \u0d9a\u0dc5 \u0dc4\u0dd0\u0d9a\u0dd2 \u0db6\u0dc0 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd9\u0dba\u0dd24\u0dbd\u0dd3\u0dc3\u0dd2\u0d82: \u0dc0\u0dcf\u0dc4\u0db1\u0dba\u0dda \u0dbd\u0dd3\u0dc3\u0dca \u0d91\u0d9a \u0d9c\u0dd9\u0dc0\u0dcf\u0d9c\u0db1\u0dca\u0db1 \u0db6\u0dd0\u0dbb\u0dd2 \u0daf? \u0d94\u0db6 \u0d9a\u0dc5 \u0dba\u0dd4\u0dad\u0dca\u0dad\u0dda \u0d9a\u0dd4\u0db8\u0d9a\u0dca \u0daf?5\u0dc0\u0dd0\u0dbb\u0daf\u0dd2 \u0db1\u0dd2\u0dc0\u0dd0\u0dbb\u0daf\u0dd2 \u0d9a\u0dbb\u0d9c\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 T-20 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0da2\u0dba \u0d9c\u0db1\u0dd2\u0dba\u0dd2",
    "HPV \u0d91\u0db1\u0dca\u0db1\u0dad \u0db8\u0d9c\u0dd2\u0db1\u0dca \u0d9c\u0dd0\u0db6\u0dca\u0d9c\u0dd9\u0dc5 \u0db4\u0dd2\u0dc5\u0dd2\u0d9a\u0dcf 90%\u0d9a\u0dd2\u0db1\u0dca \u0d85\u0da9\u0dd4 \u0d9a\u0dc5 \u0dc4\u0dd0\u0d9a\u0dd2 \u0db6\u0dc0 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd9\u0dba\u0dd2\u0db4\u0dd0\u0dba 5 \u0d9a\u0da7 \u0db4\u0dd9\u0dbb",
    "\u0da7\u0dd2\u0dbb\u0dcf\u0db1\u0dca \u0d85\u0dbd\u0dc3\u0dca : ' UN \u0dc4\u0dd2\u0dba\u0dd4\u0db8\u0db1\u0dca \u0dbb\u0dba\u0dd2\u0da7\u0dca\u0dc3\u0dca \u0dbd\u0dd2\u0dba\u0dd4\u0db8 \u0dad\u0dd4\u0da7\u0dca\u0da7\u0dd4 \u0daf\u0dd9\u0d9a\u0d9a\u0da7 \u0d9c\u0dab\u0db1\u0dca \u0d9c\u0db1\u0dca\u0db1\u0dda \u0db1\u0dd1'2024 \u0da2\u0db1\u0dc0\u0dcf\u0dbb\u0dd2 18",
    "\u0dc0\u0dd0\u0dbb\u0daf\u0dd2 \u0db1\u0dd2\u0dc0\u0dd0\u0dbb\u0daf\u0dd2 \u0d9a\u0dbb\u0d9c\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 T-20 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0da2\u0dba \u0d9c\u0db1\u0dd2\u0dba\u0dd22024 \u0da2\u0db1\u0dc0\u0dcf\u0dbb\u0dd2 18",
    "\u0dba\u0db8\u0dd4\u0db1\u0dcf \u0dc3\u0d9f\u0dbb\u0dc3\u0dd2\u0dc0\u0db8\u0dca: \u0db8\u0dba\u0dd2\u0d9a\u0dbd\u0dca \u0da2\u0dd0\u0d9a\u0dca\u0dc3\u0db1\u0dca \u0dc3\u0db8\u0d9c \u0dba\u0dd4\u0d9c\u0dbd \u0db1\u0dbb\u0dca\u0dad\u0db1\u0dba\u0d9a\u0da7 \u0d91\u0d9a\u0dca\u0dc0\u0dd6 \u0dc1\u0dca\u200d\u0dbb\u0dd3 \u0dbd\u0dcf\u0d82\u0d9a\u0dd2\u0d9a \u0db8\u0dc4\u0dcf\u0da0\u0dcf\u0dbb\u0dca\u0dba\u0dc0\u0dbb\u0dd2\u0dba",
    "HPV \u0d91\u0db1\u0dca\u0db1\u0dad \u0db8\u0d9c\u0dd2\u0db1\u0dca \u0d9c\u0dd0\u0db6\u0dca\u0d9c\u0dd9\u0dc5 \u0db4\u0dd2\u0dc5\u0dd2\u0d9a\u0dcf 90%\u0d9a\u0dd2\u0db1\u0dca \u0d85\u0da9\u0dd4 \u0d9a\u0dc5 \u0dc4\u0dd0\u0d9a\u0dd2 \u0db6\u0dc0 \u0db4\u0dbb\u0dca\u0dba\u0dda\u0dc2\u0dab\u0dba\u0d9a\u0dd2\u0db1\u0dca \u0dc4\u0dd9\u0dc5\u0dd2\u0dc0\u0dd9\u0dba\u0dd2",
    "\u0dbd\u0dd3\u0dc3\u0dd2\u0d82: \u0dc0\u0dcf\u0dc4\u0db1\u0dba\u0dda \u0dbd\u0dd3\u0dc3\u0dca \u0d91\u0d9a \u0d9c\u0dd9\u0dc0\u0dcf\u0d9c\u0db1\u0dca\u0db1 \u0db6\u0dd0\u0dbb\u0dd2 \u0daf? \u0d94\u0db6 \u0d9a\u0dc5 \u0dba\u0dd4\u0dad\u0dca\u0dad\u0dda \u0d9a\u0dd4\u0db8\u0d9a\u0dca \u0daf?",
    "\u0dc0\u0dd0\u0dbb\u0daf\u0dd2 \u0db1\u0dd2\u0dc0\u0dd0\u0dbb\u0daf\u0dd2 \u0d9a\u0dbb\u0d9c\u0dad\u0dca \u0dc1\u0dca\u200d\u0dbb\u0dd3 \u0dbd\u0d82\u0d9a\u0dcf \u0d9a\u0dab\u0dca\u0da9\u0dcf\u0dba\u0db8 T-20 \u0dad\u0dbb\u0d9c\u0dcf\u0dc0\u0dbd\u0dd2\u0dba \u0da2\u0dba \u0d9c\u0db1\u0dd2\u0dba\u0dd2"
  ]
}